<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
 <teiHeader type="text">
 <fileDesc TEIform="fileDesc">
 <titleStmt TEIform="titleStmt">
<title TEIform="title">Orationes Civiles Ad ... Poloniae Reges ... : Dissertationes argumenti varii, in quibus et satyra Pransus Paratus : Epistolae ad ... viros eruditos : Poemata, post editionem Belgicam altera parte fere auctiora.</title>
<title type="sub" TEIform="title">Machine-readable text</title>
<author n="Fabricius" TEIform="author">Fabricius, Vincentius</author>
<editor role="editor" TEIform="editor">Fabricius, Fridericus</editor>
</titleStmt>
 <editionStmt TEIform="editionStmt">
<edition TEIform="edition">XML version, markup prototype, December 1999</edition>
 <respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
</editionStmt>
 <publicationStmt TEIform="publicationStmt">
<publisher TEIform="publisher">Camena</publisher>
 <address TEIform="address">
 <addrLine TEIform="addrLine">
<anchor n="http://www.uni-mannheim.de/mateo/camena/fabvi1" type="href" id="fabvi1" TEIform="anchor"/>
</addrLine>
</address>
</publicationStmt>
 <notesStmt TEIform="notesStmt">
<note type="href" place="unspecified" anchored="yes" TEIform="note">http://www.uni-mannheim.de/mateo/camena/</note>
<note type="pathname" place="unspecified" anchored="yes" TEIform="note">fabvi1</note>
<note type="filename" place="unspecified" anchored="yes" TEIform="note">fabriciusorationes.html</note>
<note type="titleimage" place="unspecified" anchored="yes" TEIform="note">s001.html</note>
<note type="srcfile" place="unspecified" anchored="yes" TEIform="note">fabriciusorationes.xml</note>
<note type="imgpath" place="unspecified" anchored="yes" TEIform="note">fabvi1/jpg</note>
<note type="imgtype" place="unspecified" anchored="yes" TEIform="note">html</note>
</notesStmt>
 <sourceDesc default="NO" TEIform="sourceDesc">
<bibl default="NO" TEIform="bibl">Frankfurt am Main, Leipzig: Plener, 1685</bibl> </sourceDesc>
</fileDesc>
 <encodingDesc TEIform="encodingDesc">
 <editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
 <refsDecl doctype="TEI.2" TEIform="refsDecl">
<p TEIform="p">not necessary</p>
</refsDecl>
</encodingDesc>
 <revisionDesc TEIform="revisionDesc">
 <change TEIform="change">
<date TEIform="date">10 April 2005</date>
 <respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">typed text - structural tagging completed - no semantic tagging - no spell check</item>
</change>
 <change TEIform="change">
<date TEIform="date">31 January 2006</date>
 <respStmt TEIform="respStmt">
<name TEIform="name">Reinhard Gruhl</name>
<resp TEIform="resp">markup</resp>
</respStmt>
<item TEIform="item">typed text of the first oratio and of the POEMATA added - structural tagging completed and corrected - no semantic tagging - MORPHEUS spell check performed</item>
</change>
</revisionDesc>
</teiHeader>















<text><gap id="sampling"/><gap id="FR"/><gap id="GE"/><gap id="GR"/><body><div1 type="book"><pb id="s561" n="561"/>
<pb id="s562" n="562" TEIform="pb"/>
<head>VINCENTII FABRICII SILVARUM LIBER UNUS.</head>
<pb id="s563" n="563" TEIform="pb"/>
<opener TEIform="opener"><seg type="dedication" TEIform="seg" part="N">
Illustri, et Incomparabili VIRO DANIELI HEINSIO, Equiti, Consiliario, et Historiographo Regio. S. D. VINCENTIUS FABRICIUS.
EXhibemus <reg orig="heic" TEIform="reg">hic</reg> Tibi denuo, Vir maxime, eas lacrimas, quas olim manibus Divae Rutgersiae, incomparabilis Coniugis Tuae, sine pompa, sine affectione ulla libavimus. Luae abiectae sane, et contemnendae videri poterant, nisi Tu eas inusitat o praeconio aeternit ati consecrasses. Memini sane, toto illo tempore, quo acerbissimo casu prostratus, morboque ex maerore contracto, ingentem metum nobis omnibus incuteres, nihil Te nisi versiculos istos, quos memoria tenebas, accedentibus officii causa amicis recit asse. Nec metuo ne aliquid fort assis elatius dixisse videar. Equidem pro me respondebunt viri amplissimi amici, Tui, qui tot honestis vocibus, scriptisque Epistolis effecerunt, ut quamvis multum luctui tuo decederet; maius tamen gloriae incrementum ipse auferrem. Quod si tamen ambitiosum me esse cogunt malevoli: sim sane. <gap desc="greek words" resp="sampling" TEIform="gap"/> ut Tuus ait Sophocles. Id saltem constare omnibus cupio, si
<pb id="s564" n="564" TEIform="pb"/>
qua in re vel ingenio, vel eruditione valeo, quamvis exiguum id sit, omne me tamen Tibi habere acceptum. Tuis enim laudibus crescens, illaque mascula, et forti oratione Tua erectus ad aliquam spem famae incalui. Accessit consuetudo paene domestica, et sacra hospitalis mensae. Neque enim sine summa animi voluptate recordor iucundissimos illos inter epulas Tuas, natos sermones: honestas illas sententias, quibus me tamquam igne quodam accensum, et ardentem semper dimittis. Quid nunc iocos facetiasque commemorem: quoties scilicet <gap desc="greek words" resp="sampling" TEIform="gap"/> curarum, studiorumque indutias suadet. Quarum rerum sola memoria, distractus a Te, et cum fortuna pariter, atque invidia conflictatus, hactenus animum sustentavi. Quemadmodum enim ferrum vi ignis primo laxatum, mox frigide immissum densatur: ita sane sensi impetum ingeniosi nostri Tuis encomiis provectum, cum postea in invidiam incidisset, solidum demum robur sumpsisse. Sed ista huc fortasse non pertinebant. Dum tamen agnoscas affectum meum, Vir illustris, quidvis de me sentio. Porro librum hunc iure Tuo Tibi deberi cuilibet manifestum est, qui quidem non ignorat, quas tu mihi ad studia praeclara faces praetuleris. Quamvis autem superiora omnia ad te pertinerent, quia me primis Musarum amoribus insuevisti: iste tamen liber potissimum ad te ibat, vel quod, ut inter mea, argumenti gravitate eximius esset: vel quod ex eo maxime loco famam speraret, unde carmen, quod in fronte legitur, fiduciam immortalitatis pridem adsumpserat.
</seg></opener>
<pb id="s565" n="565" TEIform="pb"/>
<p TEIform="p"><hi TEIform="hi">VINCENTII FABRICII SILVARUM LIBER UNUS.</hi></p>
<div2 id="FaOF.09.01" n="1" type="poem" org="uniform" sample="complete" TEIform="div2" part="N">
<head>In Obitum ERMGARDIS RUTGERSIAE DAN. HEINSII, Uxoris.</head>
<lg org="uniform" sample="complete" TEIform="lg" part="N">
<l TEIform="l" part="N">PArcarum crimen superis, iniustaque fata</l>
<l TEIform="l" part="N">Exprobrare iuvat, tandem patientia tanta</l>
<l TEIform="l" part="N">Perdoluit, crescensque animos iniuria vicit.</l>
<l TEIform="l" part="N">Publica damna queror, mundus plangoribus istis</l>
<l TEIform="l" part="N">Laeditur et quantum lacrimis in funere magno</l>
<l TEIform="l" part="N">Heinsius indulget, toti deciditur orbi,</l>
<l TEIform="l" part="N">Posteritasque sibi praereptum sera queretur.</l>
<l TEIform="l" part="N">Scilicet eiectis saevo maerore Camenis</l>
<l TEIform="l" part="N">Heinsius in fletus transit, pectusque sacratum</l>
<l TEIform="l" part="N">Aeternis studiis, studiorum oblitus, et expers,</l>
<l TEIform="l" part="N">Ingenti rumpit gemitu. collabitur ardor,</l>
<l TEIform="l" part="N">Et tristi torpore iacet. nec pristinus ignis</l>
<l TEIform="l" part="N">Excitat excelsos animos, quoque omnia fregit,</l>
<l TEIform="l" part="N">Quae caelum invasit, quo saecula mille meretur,</l>
<pb id="s566" n="566" TEIform="pb"/>
<l TEIform="l" part="N">Excidit e manibus calamus. mens ardua nuper,</l>
<l TEIform="l" part="N">Nuper sublimis, ac pulchrae conscia famae</l>
<l TEIform="l" part="N">In luctus nunc una vacat. sed ipse, rogoque</l>
<l TEIform="l" part="N">Coniugis exstinctae maestis complexibus haeret,</l>
<l TEIform="l" part="N">Compositosque lavat cineres. Sed pectore vivit;</l>
<l TEIform="l" part="N"><reg orig="Heic" TEIform="reg">Hic</reg> mores, vultusque suos Rutgersia servat,</l>
<l TEIform="l" part="N">Multa movens, variaque excantat imagine mentem.</l>
<l TEIform="l" part="N">Qualis in Aemoniis bis raptam montibus Orpheus</l>
<l TEIform="l" part="N">Luxerat Eurydicen, cum vasta voce resultans</l>
<l TEIform="l" part="N">Eurydicen Rhodope, Eurydicen clamore citaret;</l>
<l TEIform="l" part="N">Pone iaceret ebur; nec iam qui carminis olim</l>
<l TEIform="l" part="N">Esset amor; totis marescens sensibus uxor.</l>
<l TEIform="l" part="N">Viveret ante oculos: Sic nunc in coniuge vultus</l>
<l TEIform="l" part="N">Heinsius, atque animos infelix fixit amator.</l>
<l TEIform="l" part="N">Iamque agitat secum, qualem se candida primo</l>
<l TEIform="l" part="N">Intulerat thalamo, cum non adsueta rubentis</l>
<l TEIform="l" part="N">Tempora velarent, et pulchram flammea frontem,</l>
<l TEIform="l" part="N"><corr sic="Pupureasque" resp="transcriber" TEIform="corr">Purpureasque</corr> genas. Mox blandae gaudia noctis</l>
<l TEIform="l" part="N">Cogitat, amplexusque novos, zonaeque solutae</l>
<l TEIform="l" part="N">Primitias versat. Qua dici voce maritus</l>
<l TEIform="l" part="N">Coeperit, atque pater. nunc clamat nominis huius</l>
<l TEIform="l" part="N">Dimidium superesse sibi. Mox ultima tangunt</l>
<l TEIform="l" part="N">Tempora maerentem. quanto pallore iacentis</l>
<l TEIform="l" part="N">Semianimos artus, et languida viderit ora.</l>
<l TEIform="l" part="N">Aruerat iam frontis honos, et blanda genarum</l>
<l TEIform="l" part="N">Purpura: non oculis idem vigor: illaque membris</l>
<l TEIform="l" part="N">Laetitia exciderat. cum tristi mersa cubili</l>
<l TEIform="l" part="N">Destitui tandem vita Rutgersia sensit.</l>
<l TEIform="l" part="N">Abstitit, aegrotasque manus effinxit amica</l>
<l TEIform="l" part="N">Ipse manu, iussitque animos revocare maritus,</l>
<l TEIform="l" part="N">Et facilem sperare Deum. Sed quamlibet alte</l>
<pb id="s567" n="567" TEIform="pb"/>
<l TEIform="l" part="N">Conditus, et tremulis praetendens lumina guttis,</l>
<l TEIform="l" part="N">Conscia signa dolor tandem dedit. undique totus</l>
<l TEIform="l" part="N">Prorupit lacrimarum imber. Patremque secuta</l>
<l TEIform="l" part="N">Iam misero cum fratre soror, super ora parentis</l>
<l TEIform="l" part="N">Languidulae, luctum teneris ploratibus auxit.</l>
<l TEIform="l" part="N">Donec deficiens postremasque illa reliquit</l>
<l TEIform="l" part="N">Dilectis animis voces: Si nomina gentis</l>
<l TEIform="l" part="N">Inclita, si proavos didicissent fata vereri,</l>
<l TEIform="l" part="N">Debueram superesse diu. Non stirpis egemus,</l>
<l TEIform="l" part="N">Non animi. Torvae despectant stemmata Parcae.</l>
<l TEIform="l" part="N">Nobilitas sub morte iacet. Si respicis aevum;</l>
<l TEIform="l" part="N">Sum viridi propior rapimur melioribus annis.</l>
<l TEIform="l" part="N">Sed satis est, vixisse parum. Sine labe tenemus</l>
<l TEIform="l" part="N">Quicquid id est vitae. Non obstat fama pudori</l>
<l TEIform="l" part="N">Decolor. Innocuo candore extenditur aetas,</l>
<l TEIform="l" part="N">Quam spoliant annis superi. Nec Numina culpo.</l>
<l TEIform="l" part="N">Quicquid in hac pulchrum potuit contingere vita.</l>
<l TEIform="l" part="N">Contigit. Ingentes animi fratrisque, virique</l>
<l TEIform="l" part="N">Sufficiunt famae. Consuevit regibus ille,</l>
<l TEIform="l" part="N">Et quondam Arctoum decuit, dum vixit, Achillem</l>
<l TEIform="l" part="N">Ad Batavos hoc teste loqui. Successibus istis</l>
<l TEIform="l" part="N">Excusant superi funus crudele, necemque</l>
<l TEIform="l" part="N">Erepti iuvenis. Nunc latum calcat olympum</l>
<l TEIform="l" part="N">Sublimis, laudesque suas Rutgersius audit.</l>
<l TEIform="l" part="N">Cui comes insignis spoliis Gustavus opimis</l>
<l TEIform="l" part="N">Ingreditur, domitumque Albim, Rhenumque stupenti,</l>
<l TEIform="l" part="N">Hostilemque Istrum cladesque, et funera sceptri</l>
<l TEIform="l" part="N">Austriaci, raptasque aquilas ostentat, et urbes.</l>
<l TEIform="l" part="N">Sed plures titulos possum iactari mariti,</l>
<l TEIform="l" part="N">Si pateris. Tota tua sunt vestigia mundo.</l>
<l TEIform="l" part="N">Praetereo Venetos plausus, et praemia tanta</l>
<pb id="s568" n="568" TEIform="pb"/>
<l TEIform="l" part="N">Adriacae gentis inculpatumque favorem</l>
<l TEIform="l" part="N">Principis Arctoi, nostraeque insignia terrae.</l>
<l TEIform="l" part="N">Plus est, quod tribuunt populi. Sic denique palmas</l>
<l TEIform="l" part="N">Decerpis, dum cuncta tenes, dum nomen ubique</l>
<l TEIform="l" part="N">Surgit et a toto laurus tibi plectitur orbe.</l>
<l TEIform="l" part="N">Hunc ego conscendi thalamum, dum fata sinebant.</l>
<l TEIform="l" part="N">Ut caream cunctis: hoc dicar coniuge felix.</l>
<l TEIform="l" part="N">Ah quoties lassos animos complexibus istis</l>
<l TEIform="l" part="N">Permulsi! quoties, post non mortalia magni</l>
<l TEIform="l" part="N">Ingenii monumenta, meis defessus in ulnis</l>
<l TEIform="l" part="N">Ardores posuisti illos, mentemque levasti!</l>
<l TEIform="l" part="N">Nunc aliud superi decernunt cedimus illis.</l>
<l TEIform="l" part="N">Cedimus, o coniux, et tristis vertitur ordo,</l>
<l TEIform="l" part="N">Crudelesque vices fatorum. Muneris unum</l>
<l TEIform="l" part="N">Hoc teneo, dilecte, tui CONTEMNERE MORTEM.</l>
<l TEIform="l" part="N">Dedidici trepidare et praeceptore marito</l>
<l TEIform="l" part="N">Profeci: Quantum restat, nunc denique fructus</l>
<l TEIform="l" part="N">Accipe caelestis doctrinae. Parce querelis</l>
<l TEIform="l" part="N">Meque, tuumque animum, teneramque accendere prolem.</l>
<l TEIform="l" part="N">Non opus est lacrimis Amissa coniuge grande</l>
<l TEIform="l" part="N">Posteritatis habes solamen bellice tanta</l>
<l TEIform="l" part="N">Offensam nemo, contestor Numina, vidit,</l>
<l TEIform="l" part="N">Dum vixi. licet ambires manifestus amator,</l>
<l TEIform="l" part="N">Notaque flamma foret. Nihil est cur cedere nolim,</l>
<l TEIform="l" part="N">Cedo bonis. haeres haec nostri nominis esto.</l>
<l TEIform="l" part="N">Quin superant geminae suavissima pignora prolis,</l>
<l TEIform="l" part="N">Haec requies maerentis erunt: haec saepe parenti</l>
<l TEIform="l" part="N">Effigiem matris referent. in utroque supersum.</l>
<l TEIform="l" part="N">Hinc gravidae demum lacrimas, et saepe repressas,</l>
<pb id="s569" n="569" TEIform="pb"/>
<l TEIform="l" part="N">Non tenuere genae. Cum ducens pectore ab imo</l>
<l TEIform="l" part="N">Ingentem gemitum, natemque amplexa, severis</l>
<l TEIform="l" part="N">Invidiam fecit superis. Ah dividor, inquit,</l>
<l TEIform="l" part="N">Dividor, o miseranda, nec istam cernere lucem</l>
<l TEIform="l" part="N">Aspera fata sinent, qua formosissima taedas</l>
<l TEIform="l" part="N">Aspicies, thalamosque tuos, insuetaque disces</l>
<l TEIform="l" part="N">Gaudia. nec teneram velo praecingere frontem</l>
<l TEIform="l" part="N">Ipsa parens potero. nequiquam ornata requires</l>
<l TEIform="l" part="N">Maternas fortasse manus. oculique pudici</l>
<l TEIform="l" part="N">Laetitiae tantae praeclara teste carebunt.</l>
<l TEIform="l" part="N">Sed scelus est pugnare Deo. Tibi candida fata</l>
<l TEIform="l" part="N">Evolvat Lachesis. maternaque tempora vince,</l>
<l TEIform="l" part="N">Ut mores. lacrimasque patris solare verendas.</l>
<l TEIform="l" part="N">Tu quoque, nate, vale. Quas pressit avunculus olim,</l>
<l TEIform="l" part="N">Illustres insiste vias; ad maxima niti</l>
<l TEIform="l" part="N">Arduus, et famae non degenerare paternae.</l>
<l TEIform="l" part="N">Dicenti iniecit dextram, crinemque solutum</l>
<l TEIform="l" part="N">Immitis secuit Proserpina. Labitur illa.</l>
<l TEIform="l" part="N">Postremoque virum gemitus, lacrimasque cientem</l>
<l TEIform="l" part="N">Obruit amplexu. Discedens umbra piorum</l>
<l TEIform="l" part="N">Concilia ingreditur, camposque, nemusque patentis</l>
<l TEIform="l" part="N">Elysii. Occurrunt trepidanti, et cuncta stupenti</l>
<l TEIform="l" part="N">Penelope. fidamque trahens Alcestin in umbras</l>
<l TEIform="l" part="N">Laodamia locant omnes mediamque reponunt.</l>
<l TEIform="l" part="N">Exsultantem animam. Circum fecunda Favoni</l>
<l TEIform="l" part="N">Aura parit flores; dulcique adspirat odore</l>
<l TEIform="l" part="N">Narcissus, violaeque, et languentes hyacinthi:</l>
<l TEIform="l" part="N">Sacraque divisas formoso tegmine frondes</l>
<l TEIform="l" part="N">Explicat, et molli laurus complectitur umbra.</l>
</lg>
</div2>
<div2 id="FaOF.09.02" n="2" type="poem" org="uniform" sample="complete" TEIform="div2" part="N">
<pb id="s570" n="570" TEIform="pb"/>
<head>Ad CIVITATEM HAMBURGENSEM, Cum ibi ageret HUGO GROTIUS.</head>
<lg org="uniform" sample="complete" TEIform="lg" part="N">
<l TEIform="l" part="N">SI licet erectos animos virtute mereri</l>
<l TEIform="l" part="N">Indigena, et quondam generosa superbia laudi est;</l>
<l TEIform="l" part="N">Attollas Hamburga caput, dum Grotius illud</l>
<l TEIform="l" part="N">Eligit exilium: dum cunctas praeterit urbes,</l>
<l TEIform="l" part="N">Proscribitque orbem et contentus sedibus istis</l>
<l TEIform="l" part="N">Aeternos plausus populorum, ac praemia famae,</l>
<l TEIform="l" part="N">Virtutesque suas muris felicibus infert.</l>
<l TEIform="l" part="N">Stat Tarpeia domus, adsertoresque Camillos,</l>
<l TEIform="l" part="N">Intrepidos Paullos, bellorum fulmina iactat</l>
<l TEIform="l" part="N">Scipiadas, Fabiosque suos, et mille triumphos,</l>
<l TEIform="l" part="N">Et famulos reges, et adactum legibus orbem:</l>
<l TEIform="l" part="N">Quas quoque nunc solo sacrorum horrore tuetur.</l>
<l TEIform="l" part="N">Deditus immensae dominae: patrique Tonanti</l>
<l TEIform="l" part="N">Magnanimos proceres ista prosternit in arce.</l>
<l TEIform="l" part="N">Fluctibus iniectum marmor, Thetidisque superbum</l>
<l TEIform="l" part="N">Connubium ostendat, et classes Adria centum,</l>
<l TEIform="l" part="N">Saeculaque imperii, et privatis subdita sceptra.</l>
<l TEIform="l" part="N">Scilicet undantem spatiosa Lutetia turbam,</l>
<l TEIform="l" part="N">Confusos populos, totumque in moenibus orbem,</l>
<l TEIform="l" part="N">Ut titulos, laudesque refert. Quocumque merentur</l>
<l TEIform="l" part="N">Attonitis Urbes clarescere nomine terris;</l>
<l TEIform="l" part="N">Opponas hunc, diva, virum. Si cetera famam</l>
<l TEIform="l" part="N">Facta negant, toties iam cognita navibus Eos,</l>
<l TEIform="l" part="N">Arctoasque undae, nigrumque occasibus aequor:</l>
<l TEIform="l" part="N">Grotius in laudes satis est, clarissimus exul.</l>
<l TEIform="l" part="N">Hinc animos praesume tibi, testataque divos</l>
<l TEIform="l" part="N">Nil hoc nobilius cognosci nomine iura,</l>
<pb id="s571" n="571" TEIform="pb"/>
<l TEIform="l" part="N">Et nusquam par stare caput. Non maenia tanti,</l>
<l TEIform="l" part="N">Alma parens, aequata polo, famosaque moles</l>
<l TEIform="l" part="N">Murorum, mundique stupor. Maiora parantur</l>
<l TEIform="l" part="N">Culmina, et aggeribus monumentum firmius istis.</l>
<l TEIform="l" part="N">Tutela aeterni decoris, quod tempore nullo</l>
<l TEIform="l" part="N">Vincendum adsurget post saecula, Grotius hospes.</l>
<l TEIform="l" part="N">Invidiae sed tanta pates. Quod quilibet optat,</l>
<l TEIform="l" part="N">Mundi vota tenes. Dumque omnes explicat undas</l>
<l TEIform="l" part="N">Flavus, et immenso Tethyn complectitur alveo,</l>
<l TEIform="l" part="N">Quod Rheno exprobret tumido, vitreoque Visurgi,</l>
<l TEIform="l" part="N">Albis habet; caelo ac superis gratissimus amnis.</l>
<l TEIform="l" part="N">Ipse licet septem solvatur in aequora portis,</l>
<l TEIform="l" part="N">Et pharias Nilus non exeat unus in undas?</l>
<l TEIform="l" part="N">Huic decori cedat tandem; fassusque minorem</l>
<l TEIform="l" part="N">Eridanus nostro vinci testetur ab Albi,</l>
<l TEIform="l" part="N">Nec Phaethonteas tanti pudet esse quadrigas.</l>
<l TEIform="l" part="N">Aonides Musae, si non sine numine vestro</l>
<l TEIform="l" part="N">Procedit carmen, <reg orig="heic" TEIform="reg">hic</reg> totae adsistite Divae,</l>
<l TEIform="l" part="N">Et faciles donate undas dum laudibus istis,</l>
<l TEIform="l" part="N">Obruimur, tantisque animus non sufficit orsis.</l>
<l TEIform="l" part="N">Est aliquid tota Phoebum conquirere Cyrrha,</l>
<l TEIform="l" part="N">Cum recipit laudem virtus et carmine fas est</l>
<l TEIform="l" part="N">Complecti, quodcumque probas. cum plurima vates</l>
<l TEIform="l" part="N">Imputat, et magnis aliquid donare canendo</l>
<l TEIform="l" part="N">Persuadet titulis, nec solus inutilis adstat.</l>
<l TEIform="l" part="N">Grotius excessis famam. Non teste poeta</l>
<l TEIform="l" part="N">Tantus eget. Crescant plebeiae carmine laudes.</l>
<l TEIform="l" part="N">Quos sua defecit virtus, damnatque stipentis</l>
<l TEIform="l" part="N">Ingenii torpor, alieno vivere tentent.</l>
<l TEIform="l" part="N">Grotius ipse sui pretium est sibi. Mollibus annis</l>
<l TEIform="l" part="N">Gloria complexa est infantem, atque ambiit ultro.</l>
<pb id="s572" n="572" TEIform="pb"/>
<l TEIform="l" part="N">Et prope nascenti dulci se foedere iunxit.</l>
<l TEIform="l" part="N">Praeripuit virtus annos, doctrina senectam,</l>
<l TEIform="l" part="N">Et genius pubem. Iam laudatissimus ardor</l>
<l TEIform="l" part="N">Iunxerat Aonides Themidi. pariterque stupebat</l>
<l TEIform="l" part="N">Mobilis Haga sonum citharae, responsa tribunal.</l>
<l TEIform="l" part="N">Mox animus laudisque capax, et pastus amore</l>
<l TEIform="l" part="N">Musarum, magnis ultra virtutibus actus,</l>
<l TEIform="l" part="N">Dedignatus humum, fretus felicibus ausis</l>
<l TEIform="l" part="N">Intulerat caelo curas. Iam brachia Cancri</l>
<l TEIform="l" part="N">Octipedis nitido discebat quaerere caelo.</l>
<l TEIform="l" part="N">Iam puer Idaeus obliquam flexus in urnam</l>
<l TEIform="l" part="N">Nectare permistas fundebat notior undas,</l>
<l TEIform="l" part="N">Quaque iacet verso languens temone Bootes,</l>
<l TEIform="l" part="N">Quaque comes Bacchi nitido consurgit Olympo</l>
<l TEIform="l" part="N">Ampelus, et fractae reparat discrimina vitis;</l>
<l TEIform="l" part="N">Omnia Grotiades lustrat terramque, polumque</l>
<l TEIform="l" part="N">Subicit ingenio. Dumque inconsulta iuventus</l>
<l TEIform="l" part="N">Eructare merum, lusu producere noctes,</l>
<l TEIform="l" part="N">Et Venerem properare, vagaeque libidinis aestum</l>
<l TEIform="l" part="N">Quaerere, et infando gaudet distinguere luxu;</l>
<l TEIform="l" part="N">Grotius evectus magna per sidera mente,</l>
<l TEIform="l" part="N">Ingreditur, cernitque Deum sub quolibet astro.</l>
<l TEIform="l" part="N">Haec sibi lassatus studiis maioribus olim</l>
<l TEIform="l" part="N">Laxamenta dabat, viridi maturior aevo.</l>
<l TEIform="l" part="N">Vix tria lustra puer, superis mirantibus ipsis;</l>
<l TEIform="l" part="N">Egerat, et totum discendi exhauserat orbem,</l>
<l TEIform="l" part="N">Terrueratque viros. Quicquid Romana vetustas</l>
<l TEIform="l" part="N">Tradidit, et numquam perituris Graecia chartis</l>
<l TEIform="l" part="N">(Credite, nam manifesta fides) se pectore totum</l>
<l TEIform="l" part="N">Condiderat nondum iuvenis. Complexa venustum</l>
<l TEIform="l" part="N">Ingenii florem formosa Lutetia magno</l>
<pb id="s573" n="573" TEIform="pb"/>
<l TEIform="l" part="N">Exhibuit Regi nondum lanugine picta,</l>
<l TEIform="l" part="N">Nota tamen populo Musis felicibus ora.</l>
<l TEIform="l" part="N">Adstitit Henricus puero, blandeque rubentem</l>
<l TEIform="l" part="N">Regali tractare manu gavisus, honorum</l>
<l TEIform="l" part="N">Omina praemisit, iungensque ad munera laudes</l>
<l TEIform="l" part="N">Insigni pulchram cervicem torque revinxit,</l>
<l TEIform="l" part="N">Pieridum plaudente choro. Sed patria tantum</l>
<l TEIform="l" part="N">Poscebat civem. Plus scenae debuit isti,</l>
<l TEIform="l" part="N">Quam studiis, quam mille libris. Sit magna Platoni,</l>
<l TEIform="l" part="N">Maior Aristidae, vel saltem verior exstat</l>
<l TEIform="l" part="N">Gloria. Sed minus est illic. Complexus utrumque</l>
<l TEIform="l" part="N">Grotius, Auspiciis ad publica grandibus usus,</l>
<l TEIform="l" part="N">Profecit, quantum licuit civitate modesto,</l>
<l TEIform="l" part="N">Atque Senatori, dein libertatis amanti.</l>
<l TEIform="l" part="N">Haec laudis tunc summa fuit. Quod defuit unum,</l>
<l TEIform="l" part="N">Fortunam destruxit. Erat quod Gallia Belgis</l>
<l TEIform="l" part="N">Obiceret, Batavoque insultans Sequana Rheno.</l>
<l TEIform="l" part="N">Hunc quoque decurrit virtus pulcherrima Circum</l>
<l TEIform="l" part="N">Maior ab aerumna. Placidas inglorius undas</l>
<l TEIform="l" part="N">Navigat, imbellique iacentia caerula somno</l>
<l TEIform="l" part="N">Magnanimus Tiphys. Cum toto carcere laxat</l>
<l TEIform="l" part="N">Aeolus <corr sic="immitas" resp="transcriber" TEIform="corr">immites</corr> fratres; iamque omnia versant</l>
<l TEIform="l" part="N">Africus, et mersis infamis classibus Auster,</l>
<l TEIform="l" part="N">Et pelagum sibi quisque rapit: nunc emicat ille</l>
<l TEIform="l" part="N">Contemptor fortunae animus, clavumque reducit</l>
<l TEIform="l" part="N">Non rudis undarum, donec constantia ventos</l>
<l TEIform="l" part="N">Frangat, et invitis subducat carbasa nimbis.</l>
</lg>
</div2>
<div2 id="FaOF.09.03" n="3" type="poem" org="uniform" sample="complete" TEIform="div2" part="N">
<head>Ad PETRUM CUNAEUM IC. Cum primo Lugdunum Batavorum venisset.</head>
<lg org="uniform" sample="complete" TEIform="lg" part="N">
<l TEIform="l" part="N">DUm mea civiles exercet cominus iras,</l>
<l TEIform="l" part="N">Aeternis disiuncta odiis, teriturque, teritque,</l>
<pb id="s574" n="574" TEIform="pb"/>
<l TEIform="l" part="N">Consumitque suas in se Germania vires:</l>
<l TEIform="l" part="N">Haec placeat, Cunaee, quies, quae candida vestris</l>
<l TEIform="l" part="N">Donatur populis, et blanda in pace Camenas</l>
<l TEIform="l" part="N">Laeta fovet, placidaeque lubentes imputat urbi.</l>
<l TEIform="l" part="N">Horribili procul a bello. Dum fortiter hostes</l>
<l TEIform="l" part="N">Auriaci virtus Batavis a finibus arcet,</l>
<l TEIform="l" part="N">Et late invisum secernit victor Iberum;</l>
<l TEIform="l" part="N"><reg orig="Heic" TEIform="reg">Hic</reg> liceat secura meis dare tempora Musis,</l>
<l TEIform="l" part="N">Innocuisque sacris: et quas ego semper amavi</l>
<l TEIform="l" part="N">Gambrivios procul, et nostrum semotus ad Albim,</l>
<l TEIform="l" part="N">Heinsiadaeque tuasque stupere, et cernere laudes.</l>
<l TEIform="l" part="N">Illustres animae, quas multum cognita virtus,</l>
<l TEIform="l" part="N">Famaque virtutis tantae pulcherrima merces</l>
<l TEIform="l" part="N">Iunxit, et ad summum provexit plurima culmen</l>
<l TEIform="l" part="N">Invidiam supra elatas, vestris ego, vestris</l>
<l TEIform="l" part="N">Laudibus excitus, et tantae numine famae,</l>
<l TEIform="l" part="N">Quam dudum immenso late increbrescere mundo</l>
<l TEIform="l" part="N">Attonitus specto, Belgarum in finibus adsum</l>
<l TEIform="l" part="N">Virtutum cultor tantarum. <reg orig="Heic" TEIform="reg">Hic</reg> terminus esto,</l>
<l TEIform="l" part="N">Et votis sua meta meis. <reg orig="Heic" TEIform="reg">Hic</reg> non ego sortem</l>
<l TEIform="l" part="N">Deposco mihi, <sic corr="Croese" TEIform="sic">Craese</sic>, tuam: non quicquid et Indus,</l>
<l TEIform="l" part="N">Et iactat deformis Arabs: quodque imputat aurum</l>
<l TEIform="l" part="N">Hermus avaritiae, vel Lydius egerit amnis;</l>
<l TEIform="l" part="N">Et quae praeterea populus miratur, et optat.</l>
<l TEIform="l" part="N">Hoc mihi sufficiat, quod vos ego nomina tanta,</l>
<l TEIform="l" part="N">Expositos, facilesque coli, non turpiter audax,</l>
<l TEIform="l" part="N">Et nec adulator foedus, sed castus amator</l>
<l TEIform="l" part="N">Musarum, Phoebique, et pulchri cultor honesti</l>
<l TEIform="l" part="N">Cominus admiror, meruique admissus amari.</l>
</lg>
</div2>
<div2 id="FaOF.09.04" n="4" type="poem" org="uniform" sample="complete" TEIform="div2" part="N">
<pb id="s575" n="575" TEIform="pb"/>
<head>Ad HIERONYMUM VOGLERUM, Cons. Hamb.</head>
<lg org="uniform" sample="complete" TEIform="lg" part="N">
<l TEIform="l" part="N">SI vacat ad parvas animum submittere curas,</l>
<l TEIform="l" part="N">Magne pater patriae; si mens, mens aemula caeli,</l>
<l TEIform="l" part="N">Nata supra vulgum fastigia quaerere Divum</l>
<l TEIform="l" part="N">Tantum habet a studiis, patriaeque laboribus oti:</l>
<l TEIform="l" part="N">Huc vultus, oculosque illos, et tempora circum</l>
<l TEIform="l" part="N">Splendida formosis nivibus, si forte meretur,</l>
<l TEIform="l" part="N">Ad civem deflecte tuum: placidasque secures,</l>
<l TEIform="l" part="N">O nulli invisas, quas nemo protinus odit,</l>
<l TEIform="l" part="N">Et mea conspicuos dimitte ad carmina fasces.</l>
<l TEIform="l" part="N">Tandem etiam, lux Gambrivii, decus addite Divis,</l>
<l TEIform="l" part="N">Tandem etiam adplaudens, quantum mea carmina possunt,</l>
<l TEIform="l" part="N">In laudes adsurgo tuas; et fervidus inter</l>
<l TEIform="l" part="N">Erigor ardentes cives, non degener olim</l>
<l TEIform="l" part="N">Incola, nec patriae, (faveat fortuna) pigendus.</l>
<l TEIform="l" part="N">Erigor, et tantae virtutis nobile culmen,</l>
<l TEIform="l" part="N">Divinam mentem, quae nunc de sede curuli</l>
<l TEIform="l" part="N">Prospicit, et placido disponit singula nutu,</l>
<l TEIform="l" part="N">Admiror, tacitusque precor: in saecula vivas,</l>
<l TEIform="l" part="N">Magne senex, tardeque tuos pia numina canos</l>
<l TEIform="l" part="N">Invideant patriae: tum vox ea vivat in annos</l>
<l TEIform="l" part="N">Aemula Nestorii mellis, qua scilicet omnes</l>
<l TEIform="l" part="N">Affectus populi, possessaque pectora flectas,</l>
<l TEIform="l" part="N">Vel Laertiades, vel nostrae Tullius urbis.</l>
<l TEIform="l" part="N">Quam veneratur, amatque, et multa laude senatus</l>
<l TEIform="l" part="N">Excipit, egregias cui reddit Curia voces,</l>
<l TEIform="l" part="N">Praesidio generosa tuo, laudataque in omni,</l>
<l TEIform="l" part="N">Quantum fama potest laudare, et nobilis orbe.</l>
<pb id="s576" n="576" TEIform="pb"/>
<l TEIform="l" part="N">Scilicet invicto quod surgit patria fastu</l>
<l TEIform="l" part="N">Hactenus, et tantas ostentat splendida moles,</l>
<l TEIform="l" part="N">Immensasque minas murorum, aequataque caelo</l>
<l TEIform="l" part="N">Quod sese excedit, spatiisque ingentibus ambit</l>
<l TEIform="l" part="N">Contractus quondam metas, quod fervida crescit,</l>
<l TEIform="l" part="N">Dimidia parte aucta sui, profertque subinde</l>
<l TEIform="l" part="N">Aggeribus fines, et moenia moenibus addit:</l>
<l TEIform="l" part="N">Id, pater, id debere tibi, et virtutibus istis,</l>
<l TEIform="l" part="N">Invictoque animo, qui cum feliciter urget</l>
<l TEIform="l" part="N">Ardua, ab egregiis emergit fortior ausis,</l>
<l TEIform="l" part="N">Una voce patres patriae, civesque fatentur.</l>
<l TEIform="l" part="N">Quos inter membrumque urbis, vel portio nostrae,</l>
<l TEIform="l" part="N">Et populi pars una tui, canos, pater, illos</l>
<l TEIform="l" part="N">Rite colens, reliquis multus plaudentibus adsto,</l>
<l TEIform="l" part="N">Et voces coniungo meas cum vocibus istis.</l>
</lg>
</div2>
<div2 id="FaOF.09.05" n="5" type="poem" org="uniform" sample="complete" TEIform="div2" part="N">
<head>Ad CLAUDIUM SALMASIUM, De stupendo et admirabili casu, qui in Hollandia tempore pestis contigit.</head>
<lg org="uniform" sample="complete" TEIform="lg" part="N">
<l TEIform="l" part="N">MAxime Salmasi, si te tua Gallia tandem</l>
<l TEIform="l" part="N">Restituit miti caelo, Batavaeque ruinae</l>
<l TEIform="l" part="N">Subduxit fortuna caput, dum Leida nefandis</l>
<l TEIform="l" part="N">Cladibus obruitur, vastamque vagata per urbem</l>
<l TEIform="l" part="N">Dira lues mortem divulgat mille figuris,</l>
<l TEIform="l" part="N">Et centum manes urna confundit in una</l>
<l TEIform="l" part="N">Ingenium crudele necis: si salvus oberras</l>
<l TEIform="l" part="N">Ante Ararim patrium, seu te laetissimus amnis</l>
<l TEIform="l" part="N">Sequana praereptum fato, ripaque salubri</l>
<l TEIform="l" part="N">Detinet, ut quondam, clamabo munere tanto</l>
<l TEIform="l" part="N">Compensare nefas superos, leviusque videri</l>
<pb id="s577" n="577" TEIform="pb"/>
<l TEIform="l" part="N">Quod Batavos pressit dicam te sospite damnum.</l>
<l TEIform="l" part="N">Hei mihi, quam foede caeli inclementia pulchris</l>
<l TEIform="l" part="N">Moenibus incubuit! Hei quanto turbine fatum</l>
<l TEIform="l" part="N">Incidit in populos, raptamque a sedibus urbem</l>
<l TEIform="l" part="N">Eruit! Attonitae, grataque a sede revulsae</l>
<l TEIform="l" part="N">Excessere Deae. Passa est languescere Phoebi</l>
<l TEIform="l" part="N">Ira Deum lauros veteres, maestumque Lycei</l>
<l TEIform="l" part="N">Praetendi foribus taxum. Per funera Pallas</l>
<l TEIform="l" part="N">Ingreditur, speratque fugam. sed Palladis ales</l>
<l TEIform="l" part="N">Funestae bubo feralis praesidet arci,</l>
<l TEIform="l" part="N">Carmineque inviso miserum, post omnia genti</l>
<l TEIform="l" part="N">Dividit augurium. Nec iam Bacchatur in una</l>
<l TEIform="l" part="N">Urbe furor tabis plena diffunditur ira</l>
<l TEIform="l" part="N">Vis superum. Iam mille rogis Hollandia densat</l>
<l TEIform="l" part="N">Funera iam totis cumulata cadavera campis</l>
<l TEIform="l" part="N">Vix recipit tellus. succumbitur undique morti.</l>
<l TEIform="l" part="N">Nec tamen interea, dum formidanda reponit</l>
<l TEIform="l" part="N">Crudeles Libitina vices, scenamque tremendam</l>
<l TEIform="l" part="N">Instruit, et rabido praebet spectacula Diti,</l>
<l TEIform="l" part="N">Dedidicit praecox solitum fortuna iocari,</l>
<l TEIform="l" part="N">Insanosque rogis aufert Venus improba ludos,</l>
<l TEIform="l" part="N">Obluctata Diis, maestisque illudere fatis</l>
<l TEIform="l" part="N">Obvia, et immiti componere tristia risu.</l>
<l TEIform="l" part="N">Infelix Aegle, cum toto corpore pestem</l>
<l TEIform="l" part="N">Proderet, invenit qui vellet amare cadaver,</l>
<l TEIform="l" part="N">Blanditiasque suas, et persuadentia verba</l>
<l TEIform="l" part="N">Inter busta loqui. Ne tanti nescia fati.</l>
<l TEIform="l" part="N">Posteritas scelus esse putet tacuisse furorem</l>
<l TEIform="l" part="N">Eximii iuvenis, me tandem tradere famae</l>
<l TEIform="l" part="N">Insolitos ignes, sumptosque ex morte calores,</l>
<l TEIform="l" part="N">Et facinus, <orig reg="Cytherea" TEIform="orig">Cytheraea</orig>, tuum, et ludibria gnati.</l>
<pb id="s578" n="578" TEIform="pb"/>
<l TEIform="l" part="N">Impulit Aonius complecti versibus ardor.</l>
<l TEIform="l" part="N">Tu faveas perculso, et non audita canenti</l>
<l TEIform="l" part="N">Maxime Salmasi, si nondum desiit esse</l>
<l TEIform="l" part="N">Fabricius quocumque loco, tantique penates,</l>
<l TEIform="l" part="N">Ut quondam, grato venientem poste receptant.</l>
<l TEIform="l" part="N">Certabat Batavis Aegle formosa puellis</l>
<l TEIform="l" part="N">Moribus, et vultu. Sed vili in plebe relictam</l>
<l TEIform="l" part="N">Fortunae pressabat onus: nec honoribus ullis</l>
<l TEIform="l" part="N">Conspicuos referebat avos. sed paupere cultu</l>
<l TEIform="l" part="N"><corr sic="Exclubebat" resp="transcriber" TEIform="corr">Excludebat</corr> opes, centumque in corpore dotes</l>
<l TEIform="l" part="N">Servitio, et tristi famulandi sorte premebat.</l>
<l TEIform="l" part="N">Non oculos tamen effugit, laudemque iuventae</l>
<l TEIform="l" part="N">Ille decor formae. paupertatique pusillus</l>
<l TEIform="l" part="N">Intervenit Amor. Non ulla fidelius ardet</l>
<l TEIform="l" part="N">Feta opibus, fastuque suo, licet undique collo</l>
<l TEIform="l" part="N">Illudant gemmae, rutiletque in vestibus aurum,</l>
<l TEIform="l" part="N">Et moveat tenerum lasciva superbia corpus</l>
<l TEIform="l" part="N">Mille modis, fiatque gradu manifesta libido.</l>
<l TEIform="l" part="N">Egregius Coridon, et Thyrsis viderat Aeglen.</l>
<l TEIform="l" part="N">Thyrsidis ardori facilis concessarat Aegle,</l>
<l TEIform="l" part="N">Et votis. movet oris honos, et vividus aevi</l>
<l TEIform="l" part="N">Sanguis, et insigni volitans a fronte venusta</l>
<l TEIform="l" part="N">Caesaries, florensque nova lanugine mentum.</l>
<l TEIform="l" part="N">Ille quidem ambibat magnis ardoribus Aeglen</l>
<l TEIform="l" part="N">Fidus amans, totoque undabat pectora flamma.</l>
<l TEIform="l" part="N">Nec leviter redamat, rudibusve caloribus illa</l>
<l TEIform="l" part="N">Respondet iuveni. Sed quo conspectius ambos</l>
<l TEIform="l" part="N">Ureret, immani documento explorat utrumque,</l>
<l TEIform="l" part="N">Coniungitque illum feralibus ignibus ignem</l>
<l TEIform="l" part="N">Immitis Lachesis. Teneris contagia membris</l>
<l TEIform="l" part="N">Dividit, et toto extendit se corpore pestis,</l>
<pb id="s579" n="579" TEIform="pb"/>
<l TEIform="l" part="N">Affligitque Aeglen. arent fervoribus ora,</l>
<l TEIform="l" part="N">Quique rubor teneras formosa flore puellae</l>
<l TEIform="l" part="N">Tinxerat ante genas, atroces ducere flammas</l>
<l TEIform="l" part="N">Incipit. acceptum venae sensere venenum,</l>
<l TEIform="l" part="N">Irrequieta tenent letales corda calores,</l>
<l TEIform="l" part="N">Pertentantque caput Totam iuraveris Aetnam</l>
<l TEIform="l" part="N">Invasisse artus. Steropen tractare cerebrum,</l>
<l TEIform="l" part="N">Forcipeque immani praecordia vertere Bronten.</l>
<l TEIform="l" part="N">Iamque eiecta domo secreto secubat horto</l>
<l TEIform="l" part="N">Non semel infelix. et morbo tristior omni</l>
<l TEIform="l" part="N">Illa fuga est, cingit miseram maestissimus horror</l>
<l TEIform="l" part="N">Vastitiesque loci. tabi, fatisque relicta</l>
<l TEIform="l" part="N">Nequiquam comites, dominamque inclamat, et alta</l>
<l TEIform="l" part="N">Poscens voce Deos, aversos sensit utrosque,</l>
<l TEIform="l" part="N">Et precibus surdos. Pavitant ad iussa ministrae,</l>
<l TEIform="l" part="N">Languentemque procul spectant. Sic forte viator</l>
<l TEIform="l" part="N">Funestum Triviae sacrum cum conspicit, horret,</l>
<l TEIform="l" part="N">Divertitque viam. rapido sic fulmine laesum</l>
<l TEIform="l" part="N">Horrificat mentes, devitaturque bidental.</l>
<l TEIform="l" part="N">Thyrsis adest, animumque in mille pericula durat,</l>
<l TEIform="l" part="N">Fortis, et infestis queritur convitia Parcis,</l>
<l TEIform="l" part="N">Testaturque Deos: si poenas sumere certum est,</l>
<l TEIform="l" part="N">Sufficio in poenas dilectis parcite membris,</l>
<l TEIform="l" part="N">Inque virum transferre iras, fatisque malignis</l>
<l TEIform="l" part="N">Hoc mactare caput. Summa mercede puellam</l>
<l TEIform="l" part="N">Compensare iuvat, et vitam morte pacisci.</l>
<l TEIform="l" part="N">Talia iactantem quantumvis languida virgo</l>
<l TEIform="l" part="N">Increpat, et damnat votum iuvenile, precesque</l>
<l TEIform="l" part="N">Opponit precibus. Pallenti brachia collo</l>
<l TEIform="l" part="N">Induit, attrectatque lubens morientia membra</l>
<l TEIform="l" part="N">Thyrsis, et avelli negat imperterritus illis.</l>
<pb id="s580" n="580" TEIform="pb"/>
<l TEIform="l" part="N">Nec timet ille luem: sed basia mixta veneno</l>
<l TEIform="l" part="N">Sumit, letalemque animam trahit oscula libans,</l>
<l TEIform="l" part="N">Confunditque sua. Tangit pia dextera virus,</l>
<l TEIform="l" part="N">Et meditatur opem, flagrantiaque ulcera mollit,</l>
<l TEIform="l" part="N">Effingitque manu Venus ipsa iacente puella</l>
<l TEIform="l" part="N">Suscitat ardorem, mediisque ex ignibus ignes:</l>
<l TEIform="l" part="N">Praecipitat, morbique incendia miscet amori.</l>
<l TEIform="l" part="N">Sentit amans iuvenis gliscentem pectora flammam,</l>
<l TEIform="l" part="N">Permittitque sibi postrema auferre puellae</l>
<l TEIform="l" part="N">Gaudia, praesentisque ardens discrimina leti</l>
<l TEIform="l" part="N">Amplexu bene credit emi. moderatius Hero:</l>
<l TEIform="l" part="N">Iactet amatorem. quantumvis aequore vasto</l>
<l TEIform="l" part="N">Sustinuit tentare viam, iactansque profundis</l>
<l TEIform="l" part="N">Fluctibus, et trepidae portendens brachia amicae</l>
<l TEIform="l" part="N">Oscula Leander tanta mercede redemit.</l>
<l TEIform="l" part="N">Thyrsis amans famam coepit maioris habebit.</l>
<l TEIform="l" part="N">Donec erit teneris petulantia grata puellis,</l>
<l TEIform="l" part="N">Et sine fronte Venus, iuvenesque audere parati</l>
<l TEIform="l" part="N">Vim placidam, et lecto confundere vota calenti</l>
<l TEIform="l" part="N">Aegle passa virum, tepidis amplexibus aestum</l>
<l TEIform="l" part="N">Digerit, et morbo nondum defuncta venustum</l>
<l TEIform="l" part="N">Discit opus. facilis Clotho miserata puellam</l>
<l TEIform="l" part="N">Sustinuit fusum. tristes Venus ipsa sorores</l>
<l TEIform="l" part="N">Exorat complere colos, repetitaque pensis</l>
<l TEIform="l" part="N">Nectere pensa novis. Vidit ridere coactam</l>
<l TEIform="l" part="N">Thyrsis, et invisas lusu transmittere febres.</l>
<l TEIform="l" part="N">Ipsa favet morbo, et mavult aegrota videri</l>
<l TEIform="l" part="N">Parcarum secura, <corr sic="necemqne" resp="transcriber" TEIform="corr">necemque</corr> evincit amando,</l>
<l TEIform="l" part="N">Grataturque sibi, <corr sic="cupisdisque" resp="transcriber" TEIform="corr">cupidisque</corr> incincta lacertis</l>
<l TEIform="l" part="N">Thyrsidis, infandos sentit cessare calores,</l>
<l TEIform="l" part="N">Et sic sanari iactat debere puellas:</l>
<pb id="s581" n="581" TEIform="pb"/>
<l TEIform="l" part="N">Feralemque luem, quam non lenire Machaon</l>
<l TEIform="l" part="N">Ipse, nec innumeras miscens Epidaurius herbas</l>
<l TEIform="l" part="N">Possit, in amplexu iuvenis mitescere iurat.</l>
<l TEIform="l" part="N">Sic nos Euridicen vitam sumpsisse priorem</l>
<l TEIform="l" part="N">Credimus, et blanda victam dulcedine tabem</l>
<l TEIform="l" part="N">Complexu cessisse viri: quem pectine sacro</l>
<l TEIform="l" part="N">Instructum, facilique lyra penetralibus orci</l>
<l TEIform="l" part="N">Fama est, Elysioque ausum succedere luco.</l>
<l TEIform="l" part="N">Nec satis est Aeglen maesto consurgere lecto.</l>
<l TEIform="l" part="N">Munere festivi iuvenis, lepidoque refectam</l>
<l TEIform="l" part="N">Officio veneris, geminant miracula Parcae:</l>
<l TEIform="l" part="N">Thyrsin Di tutantur. Habet quod Belgica mundo</l>
<l TEIform="l" part="N">Ostentet, seros iubeatque stupere nepotes.</l>
<l TEIform="l" part="N">Et nunc ille suam tutis amplexibus Aeglen</l>
<l TEIform="l" part="N">Detinet. ipsa faces praefert, optataque fronti</l>
<l TEIform="l" part="N">Flammea praetendi patitur, Geniumque calentem</l>
<l TEIform="l" part="N">Provocat, et sublimi Hymenaeum voce lacessit.</l>
<l TEIform="l" part="N">Alma Venus, comitesque Deae, formosaque proles,</l>
<l TEIform="l" part="N">Exiguo cum fratre iocus nubentibus adstant</l>
<l TEIform="l" part="N">Spectatumque Deos caelo descendere cogunt,</l>
<l TEIform="l" part="N">Attonitos monstris audacibus. Emicat inter</l>
<l TEIform="l" part="N">Plaudentes iuvenes generoso vertice Thyrsis.</l>
<l TEIform="l" part="N">Conscius ingentis coepti dextraque rubentem</l>
<l TEIform="l" part="N">Pulchrius, oblitamque mali deducit amicam.</l>
<l TEIform="l" part="N">Tisiphone procul infaustis evincta colubris,</l>
<l TEIform="l" part="N">Invidiae manifesta sedet, pectusque dolore</l>
<l TEIform="l" part="N">Rumpit, et insana vellens a fronte Cerastas</l>
<l TEIform="l" part="N">Inquinat horrendo feralia pectora tabo,</l>
<l TEIform="l" part="N">Sanguineamque vomit saniem. Sed pronuba Cypris.</l>
<l TEIform="l" part="N">Indomitam, et frustra iactantem a vertice virus</l>
<l TEIform="l" part="N">Corripit, et rabidam caeco demittit averno.</l>
<pb id="s582" n="582" TEIform="pb"/>
<l TEIform="l" part="N">Ferte rosas iuvenes, et spargite floribus Aeglen;</l>
<l TEIform="l" part="N">Thyrsin formosae myrto decorare puellae,</l>
<l TEIform="l" part="N">Innexique manus festae sollemnia lucis</l>
<l TEIform="l" part="N">Instaurare choris, et blando ducite cantu,</l>
<l TEIform="l" part="N">Me si fata volent melioribus ire per altam</l>
<l TEIform="l" part="N">Auspiciis Cyrrham, Musisque faventibus uti,</l>
<l TEIform="l" part="N">Et Genio, forsan famam sperare iubebo</l>
<l TEIform="l" part="N">Thyrsin, et aeternis dicetur versibus Aegle.</l>
<l TEIform="l" part="N">Interea quanto disponant ordine fata,</l>
<l TEIform="l" part="N">Salmasi, superos mecum mirare potentes,</l>
<l TEIform="l" part="N">Sic laetas tibi fata vices, immotaque donent</l>
<l TEIform="l" part="N">Gaudia, et aeternis aequent cum laudibus annos.</l>
</lg>
</div2>
<div2 id="FaOF.09.06" n="6" type="poem" org="uniform" sample="complete" TEIform="div2" part="N">
<head>Ad FRIDERICUM LINDEBROGIUM IC.</head>
<lg org="uniform" sample="complete" TEIform="lg" part="N">
<l TEIform="l" part="N">SI placet audendi, Vir maxime nobilis ardor,</l>
<l TEIform="l" part="N">Cum sese excedit, fastiditque ignea vulgum</l>
<l TEIform="l" part="N">Vis animi, stimulosque sibi ferventior addit,</l>
<l TEIform="l" part="N">Pulchrae laudis amore calens, imitataque caelum</l>
<l TEIform="l" part="N">Inclita, conari quiddam excellentius audet:</l>
<l TEIform="l" part="N">Sis facilis, mitisque mihi. Sublimior ibo.</l>
<l TEIform="l" part="N">Si laudis mihi pandis iter, tacitoque favore</l>
<l TEIform="l" part="N">Erigis, et capiti, quae nunc est, detrahis umbram.</l>
<l TEIform="l" part="N">Scilicet, est aliquid stolidum contemnere vulgus,</l>
<l TEIform="l" part="N">Et multum placuisse tibi, te iudice, tanto</l>
<l TEIform="l" part="N">Privatam sperare olim decerpere laurum.</l>
<l TEIform="l" part="N">Est aliquid ducibus vobis, o lumina mundi,</l>
<l TEIform="l" part="N">Vulgari non ire via, secernere plebem,</l>
<l TEIform="l" part="N">Non mendicatas iactare, aut vendere nugas</l>
<l TEIform="l" part="N">Doctrinae stolidae, linguaeque volubilis artes.</l>
<pb id="s583" n="583" TEIform="pb"/>
<l TEIform="l" part="N">Te duce, Lindebrogi, quem virtus, famaque tanta</l>
<l TEIform="l" part="N">Immunem invidiae, felicibus inserit astris,</l>
<l TEIform="l" part="N">Te duce fucatus discam contemnere laudes,</l>
<l TEIform="l" part="N">Et sensim maiora sequi: quo me impetus acer,</l>
<l TEIform="l" part="N">Impulerit, tangensque animum generosus Apollo</l>
<l TEIform="l" part="N">Seductum a vulgo. Seu me Romana vetustas</l>
<l TEIform="l" part="N">Abripiet, sacrisque suis immittere mentem</l>
<l TEIform="l" part="N">Attonitam, veteresque Urbis recludere ritus</l>
<l TEIform="l" part="N">O multum veneranda volet: Seu Graecia campos</l>
<l TEIform="l" part="N">Ostendet spatiosa suos, capietque volentem</l>
<l TEIform="l" part="N">Porticus, et magnae quicquid tenuistis Athenae.</l>
<l TEIform="l" part="N">Seu divina Themis centum me involvere chartis,</l>
<l TEIform="l" part="N">Et sua iura docere volet. Tu maxime tantum</l>
<l TEIform="l" part="N">Lindbrogi faveas, tacitoque lacessere plausu</l>
<l TEIform="l" part="N">Ingenium, quodcumque mihi est, calidamque iuventam</l>
<l TEIform="l" part="N">Digneris, <sic TEIform="sic">praecasque</sic> tuis ad maxima votis.</l>
</lg>
</div2>
<div2 id="FaOF.09.07" n="7" type="poem" org="uniform" sample="complete" TEIform="div2" part="N">
<head>De cruenta expugnatione CIVITATIS MAGDEBURGAE.</head>
<p TEIform="p">Magdeburga loquitur.</p>
<lg org="uniform" sample="complete" TEIform="lg" part="N">
<l TEIform="l" part="N">HOstis habet muros, cives: fortuna recessit.</l>
<l TEIform="l" part="N">Quo ruitis miseri? Nihil est. via nulla saluti est.</l>
<l TEIform="l" part="N">Frangimur, et totos ostendunt proelia Divos</l>
<l TEIform="l" part="N">Hostiles agitare manus. Cedamus amici.</l>
<l TEIform="l" part="N">Cedamus superis. et, dum non arma potestis,</l>
<l TEIform="l" part="N">Exitio nostro lacrimas date. Scilicet omnem</l>
<l TEIform="l" part="N">Eruere hanc gentem, et suprema absumere clade</l>
<l TEIform="l" part="N">Caelicolis placuit. Non defensoribus armis</l>
<l TEIform="l" part="N">Tempus eget. media dominatur Caesar in urbe.</l>
<l TEIform="l" part="N">Iratasque aquilas, et victis triste minantes</l>
<l TEIform="l" part="N">Circumagit, totasque incensis moenibus infert.</l>
<pb id="s584" n="584" TEIform="pb"/>
<l TEIform="l" part="N">Quin miseri cives, quin tantae ceditis irae;</l>
<l TEIform="l" part="N">Sat fidei, nobisque datum. quin ponitis arma</l>
<l TEIform="l" part="N">Victori submissa, et vel nunc denique mentes</l>
<l TEIform="l" part="N">Tentatis mollire feras. quid ad arma reditis</l>
<l TEIform="l" part="N">Nequiquam, et tantum morituri invaditis hostem?</l>
<l TEIform="l" part="N">Hei mihi quantus adest infestis ignibus hostis!</l>
<l TEIform="l" part="N">Hei mihi, quam subitas volvunt incendia flammas!</l>
<l TEIform="l" part="N">Ut furit immissis, ut spargitur aestus habentis,</l>
<l TEIform="l" part="N">Iamque domos, iam templa haurit! si cetera abibunt,</l>
<l TEIform="l" part="N">Quid superi meruere? sacris absistite tectis.</l>
<l TEIform="l" part="N">Sufficiat, si cuncta ardent. defendite ab aris</l>
<l TEIform="l" part="N">Sacrilegos nunc demum ignes. Proh quanta per urbem</l>
<l TEIform="l" part="N">Exoritur caedes! Coniurant flammaque, et hostis,</l>
<l TEIform="l" part="N">Ut non simpliciter peream. Proh quantus inundat</l>
<l TEIform="l" part="N">Hinc atque inde cruor! Video puerosque, puellasque</l>
<l TEIform="l" part="N">Alterum in alterius lapsantes sanguine. Sed pars</l>
<l TEIform="l" part="N">Maxima in igne perit. O plus quam fortia corda,</l>
<l TEIform="l" part="N">Egregii cives, quando ultima cernitis, ite:</l>
<l TEIform="l" part="N">Ite, explete animos, mediamque irrumpite turbam:</l>
<l TEIform="l" part="N">Atque aliqua infandae solatia quaerite cladi,</l>
<l TEIform="l" part="N">Et cineri vestrorum. Hei quo proceditis hostes?</l>
<l TEIform="l" part="N">Quo tandem vacat esse feris? An parvula turba,</l>
<l TEIform="l" part="N">Insontes pueri, caedis, tantique furoris</l>
<l TEIform="l" part="N">Materies feralis erum? an denique perget</l>
<l TEIform="l" part="N">Ad cunas rabies? nulla est cui parcitur aetas?</l>
<l TEIform="l" part="N">Usserunt Graiae Neptunia Pergama flammae,</l>
<l TEIform="l" part="N">Et meritas sceleris poenas, turpisque rapinae</l>
<l TEIform="l" part="N">Supplicium Troia expendit, ceciditque superba</l>
<l TEIform="l" part="N">Ultori spolium Atridae. Sed parcere tandem,</l>
<l TEIform="l" part="N">Irarumque modum potuit decernere victor,</l>
<pb id="s585" n="585" TEIform="pb"/>
<l TEIform="l" part="N">Contentus periisse viros: nec visus in urbe</l>
<l TEIform="l" part="N">Femineus cruor, aut pueri de vulnere sanguis.</l>
<l TEIform="l" part="N">Una ego quid merui? quod nostrum est denique crimen?</l>
<l TEIform="l" part="N">Cuius convincor sceleris saevissime? Sed fac,</l>
<l TEIform="l" part="N">Fac recte periisse, et iustas pendere poenas:</l>
<l TEIform="l" part="N">Quid timidae matres tandem, pavidaeque puellae,</l>
<l TEIform="l" part="N">Quid pueri potuere et plus quam innoxia turba</l>
<l TEIform="l" part="N">Infantes. Pereunt alternis mortibus omnes:</l>
<l TEIform="l" part="N">Albi pater, pater Albi, haec qui nunc rudera lambis,</l>
<l TEIform="l" part="N">Et cineres, ubi tanta fui. tu iam excipe cives,</l>
<l TEIform="l" part="N"><reg orig="Queisque" TEIform="reg">Quisque</reg> hostis terram negat, in mare corpora volve.</l>
<l TEIform="l" part="N">Proh quam te nostras ignorans caerula clades</l>
<l TEIform="l" part="N">Horrebit tanto venientem Tethys acervo;</l>
<l TEIform="l" part="N">Nec solitas rapientem undas; nec vertice flavo</l>
<l TEIform="l" part="N">Insignem, ut semper: sed tristi a caede meorum</l>
<l TEIform="l" part="N">Deformem, et multo foedatum flumina tabo.</l>
<l TEIform="l" part="N">At tu, qui nostris insultas saeve ruinis</l>
<l TEIform="l" part="N">Victor, et ex tanta nihil urbe relinquere tentas,</l>
<l TEIform="l" part="N">Subsiste, et sumptos placide depone tumores.</l>
<l TEIform="l" part="N">Libertas mihi tota mea est. Quid, vane, superbis.</l>
<l TEIform="l" part="N">Rudera sola tenes, disiectaque saxa domorum</l>
<l TEIform="l" part="N">Quae superant, tua sunt. Nec longum, fi licet unquam</l>
<l TEIform="l" part="N">Ultores sperare Deos. Haec diruta tecta.</l>
<l TEIform="l" part="N">Et lapides servire doce. Dum Cetera desunt,</l>
<l TEIform="l" part="N">Huic aulae dominare ingens: hucusque furori</l>
<l TEIform="l" part="N">Audaci licet esse tuo. Concedimus ultro,</l>
<l TEIform="l" part="N">Quas perquiris opes. Facilis iactura bonorum est:</l>
<l TEIform="l" part="N">Ipsa ego non capior. Est quae sibi libertatem</l>
<l TEIform="l" part="N">Exitio bene credat emi; vitamque suorum</l>
<l TEIform="l" part="N">Inclita non dubitet tanta pro laude patisci.</l>
</lg>
</div2>
<div2 id="FaOF.09.08" n="8" type="poem" org="uniform" sample="complete" TEIform="div2" part="N">
<pb id="s586" n="586" TEIform="pb"/>
<head>Ad DANIELEM HEINSIUM. Cum Lugdunum Batavorum venisset.</head>
<lg org="uniform" sample="complete" TEIform="lg" part="N">
<l TEIform="l" part="N">PHoebe pater, Musaeque, et quicquid magna Deorum</l>
<l TEIform="l" part="N">Lugdunum veneratur, habetque in sedibus illis,</l>
<l TEIform="l" part="N">O multum salvere mihi, si numina fas est</l>
<l TEIform="l" part="N">Mortali salvere, et si salvere Deorum est.</l>
<l TEIform="l" part="N">Quaerimus hospitium. date in ista sede morari</l>
<l TEIform="l" part="N">Di Batavi, et vestris merear succedere tectis</l>
<l TEIform="l" part="N">Advena, propitiasque mihi, multumque faventes</l>
<l TEIform="l" part="N">Experiar castas, tua numina, Leida, Camenas.</l>
<l TEIform="l" part="N">Scilicet est tanti patriamque, meosque penates</l>
<l TEIform="l" part="N">Deserere, Arctoumque Albim, qui mille per urbes,</l>
<l TEIform="l" part="N">Et populos, nostra deductus origine, voluit</l>
<l TEIform="l" part="N">Vim flavam undarum: sceptrique superbior haeres</l>
<l TEIform="l" part="N">Famosis pariter Rheno succedit, et Istro.</l>
<l TEIform="l" part="N">Est tanti turresque tuas, aequataque caelo</l>
<l TEIform="l" part="N">Maenia, surgentesque minas, et ad aethera ductas,</l>
<l TEIform="l" part="N">Inclita Gambrivium, tantasque relinquere moles,</l>
<l TEIform="l" part="N">Mutatas meliore loco; dum vestra stupere</l>
<l TEIform="l" part="N">Lumina, facundique licet sacra ora tueri</l>
<l TEIform="l" part="N">Heinsiadae, o Batavi, et voces haurire disertas.</l>
<l TEIform="l" part="N">Heinsius est tanti, propter quem saxa Cyclopum,</l>
<l TEIform="l" part="N">Et Scyllae rabiem, formidatamque Charybdim,</l>
<l TEIform="l" part="N">Et caecas ausim Sirenum accedere <corr sic="rapes" resp="transcriber" TEIform="corr">rupes</corr></l>
<l TEIform="l" part="N">Impavidus, peragremque tuo, miserande Prometheu,</l>
<l TEIform="l" part="N">Supplicio infames scopulos, vel quae loca Tigris</l>
<l TEIform="l" part="N">Impiger, et plus quam famosus carmine Hydaspes</l>
<l TEIform="l" part="N">Immensis lambit inculta, et dividit undis.</l>
<l TEIform="l" part="N">O quis erit, qui me centum felicibus alis</l>
<l TEIform="l" part="N">Subvectum, plebemque istam post terga videntem</l>
<pb id="s587" n="587" TEIform="pb"/>
<l TEIform="l" part="N">Aonio sistat monti, castisque fluentis</l>
<l TEIform="l" part="N">Immergat cupidum, et sublimi carmine donet</l>
<l TEIform="l" part="N"><corr sic="Heinsiadem" resp="transcriber" TEIform="corr">Heinsiaden</corr> cantare mihi, tot dotibus auctum</l>
<l TEIform="l" part="N">Undique in exemplum pulchris. seu laetus amator</l>
<l TEIform="l" part="N">Formosae infusus Rossae, florentibus annis,</l>
<l TEIform="l" part="N">Phoebo non indigna canit, saeclisque futuris</l>
<l TEIform="l" part="N">Ipse suos lepidis transcribit versibus ignes.</l>
<l TEIform="l" part="N">Seu cum facundo stupefactas fulmine mentes</l>
<l TEIform="l" part="N">Attonat, evectusque tibi concurrere, Tulli,</l>
<l TEIform="l" part="N">Audet, et ambiguam palmam facit, aut facit aequam.</l>
<l TEIform="l" part="N">Sive tot egregiis sordes, maculasque poetis</l>
<l TEIform="l" part="N">Abstergit, primusque docet, quid carmine in isto,</l>
<l TEIform="l" part="N">Quod lepidus patria vates cantabat in Ascra,</l>
<l TEIform="l" part="N">Arcanae lateat Sophiae, quantum Venusinis</l>
<l TEIform="l" part="N">Abstrusum salibus; quaeque hactenus omnibus una,</l>
<l TEIform="l" part="N">Nec de plebe viris, obsedit opinio mentem,</l>
<l TEIform="l" part="N">Tollit, et inflatum iugulat post omnia Nonnum.</l>
<l TEIform="l" part="N">Seu cum Cecropii irrumpit secreta Lycei,</l>
<l TEIform="l" part="N">Socraticumque larem, et quodcumque a plebe remotum</l>
<l TEIform="l" part="N">Porticus edocuit rigidos antiqua magistros:</l>
<l TEIform="l" part="N">Virtutisque praeit cunctis iter, invisamque</l>
<l TEIform="l" part="N">Praecipit (o divinum animum!) contemnere mortem.</l>
<l TEIform="l" part="N">Sive viros, et signa refert, Martemque Batavum,</l>
<l TEIform="l" part="N">Et debellatas Belgarum viribus urbes,</l>
<l TEIform="l" part="N">Eiectumque hostem, et victricia Principis arma</l>
<l TEIform="l" part="N">Auriaci, clarosque Duces dextraque, fideque.</l>
<l TEIform="l" part="N">Victura aeternis commendat nomina chartis.</l>
<l TEIform="l" part="N">Eximium ardorem! Nec enim certamine ab uno</l>
<l TEIform="l" part="N">Sat laudis retulisse putat: verum undique palmas,</l>
<pb id="s588" n="588" TEIform="pb"/>
<l TEIform="l" part="N">Et quod sufficiant multis, feliciter unus</l>
<l TEIform="l" part="N">Colligit, et toto iactat sua robora Circo</l>
<l TEIform="l" part="N">Inclitus, haud una praecinctus tempora lauru.</l>
<l TEIform="l" part="N">Hunc mihi nunc Batavi, priscae gens aemula Romae.</l>
<l TEIform="l" part="N">Germanis vicina meis, sed nec minor illis,</l>
<l TEIform="l" part="N">Exhibet, et nostro facilis permittit amori.</l>
<l TEIform="l" part="N">Et mihi nunc (illuc vadunt mea vota, nec ultra)</l>
<l TEIform="l" part="N">A vultu pendere viri licet, atque fruisci</l>
<l TEIform="l" part="N">O dudum dilecta anima. Nihil additur illis.</l>
<l TEIform="l" part="N">Sufficiat. Dimitto Deos, lassataque votis</l>
<l TEIform="l" part="N">Numina saepe meis. Teneo, quam quaerimus, urbem,</l>
<l TEIform="l" part="N">Seque lubens nostro totam Batavia mater</l>
<l TEIform="l" part="N">Imputat ardori: et, qui multo est amplior illa,</l>
<l TEIform="l" part="N">Heinsius ignoscit, cupidumque admittit amantem.</l>
</lg>
</div2>
<div2 id="FaOF.09.09" n="9" type="poem" org="uniform" sample="complete" TEIform="div2" part="N">
<head>Ad CIVITATEM LEIDENSEM. Pro Oratione de obsidione et liberatione eiusdem urbis Anno 1632. 4. Octob. a se habita.</head>
<lg org="uniform" sample="complete" TEIform="lg" part="N">
<l TEIform="l" part="N">INclita Lugdunum, cuius devinctus amore</l>
<l TEIform="l" part="N">Cunctatur, revocatque pedem, sensimque propinqua</l>
<l TEIform="l" part="N">Dedidicit blandus misceri Doride Rhenus:</l>
<l TEIform="l" part="N">O Dea, quam virtus, et tantarum aerumnarum</l>
<l TEIform="l" part="N">Gloria non simplex, totiesque repulsus Iberus</l>
<l TEIform="l" part="N">Diis miscet superis, et dat considere caelo:</l>
<l TEIform="l" part="N">O salve formosa mihi, non victa tot armis,</l>
<l TEIform="l" part="N">Ut semel intumuit virtus, et prodiga lucis</l>
<l TEIform="l" part="N">Frangere fortunam, tantisque laboribus arsit</l>
<l TEIform="l" part="N">Spes Batavas audax, libertatemque tueri,</l>
<pb id="s589" n="589" TEIform="pb"/>
<l TEIform="l" part="N">Et satis aperire vias. O terror Iberi,</l>
<l TEIform="l" part="N">Hesperiae scopulus! quam plenis viribus acer</l>
<l TEIform="l" part="N">Hostis et indocilis vinci, madidusque cruore</l>
<l TEIform="l" part="N">Belgarum, totisque exspirans vultibus iras,</l>
<l TEIform="l" part="N">Diruere aggressus infesta sub arma coactam,</l>
<l TEIform="l" part="N">Vimque, animosque tuos didicit. ceu turbine rupto,</l>
<l TEIform="l" part="N">Cum Notus Aeolio dimitti carcere sperat,</l>
<l TEIform="l" part="N">Iamque hiemes, nimbosque, et nubila protenus armat</l>
<l TEIform="l" part="N">Indomitus, raptatque suis iam caerula votis;</l>
<l TEIform="l" part="N">Si forte opposuit postes, et saxa furenti</l>
<l TEIform="l" part="N">Rex tempestatum, fractus languescere sensim,</l>
<l TEIform="l" part="N">Compressusque mori paullatim cogitur ardor.</l>
<l TEIform="l" part="N">Hinc libertatis nomen, pulcherque revixit</l>
<l TEIform="l" part="N">Impetus; hinc cunctis eiectus finibus hostis.</l>
<l TEIform="l" part="N">Iamque magis gladio Batavus descendere toto</l>
<l TEIform="l" part="N">In iugulum Hesperiae coepit; avertere gazas</l>
<l TEIform="l" part="N">Immensas, dominasque Orienti immittere classes;</l>
<l TEIform="l" part="N">Et qua sudantes Sol abluit amne caballos,</l>
<l TEIform="l" part="N">Virtutem proferre suam. Tot fortibus ausis,</l>
<l TEIform="l" part="N">O nullis evicta malis, tot fortibus ausis,</l>
<l TEIform="l" part="N">Principium tu sola, atque omen, Diva, dedisti.</l>
<l TEIform="l" part="N">Sed quantae fuerint vires; quod strinxerit enses</l>
<l TEIform="l" part="N">Dirus Iber: turpesque metus: ut cesserit omnis</l>
<l TEIform="l" part="N">Obsequiis natura tuis: ut cuspide mota</l>
<l TEIform="l" part="N">Neptunus pelagique fidem, solitosque meatus</l>
<l TEIform="l" part="N">Reperit, iratas immittens hostibus undas:</l>
<l TEIform="l" part="N">Omnia deinde canam, cum me crescentibus annis</l>
<l TEIform="l" part="N">Provehet, atque animum maior diffundet Apollo.</l>
<l TEIform="l" part="N">Adiungam illustres mentes, tot nomina nota;</l>
<l TEIform="l" part="N">Heinsidae ardorem, vectamque ad sidera famam:</l>
<pb id="s590" n="590" TEIform="pb"/>
<l TEIform="l" part="N">Cunaeumque meum, quem summis dotibus auctum</l>
<l TEIform="l" part="N">Nunc fovet alma themis: tum, qui nunc tertius illis</l>
<l TEIform="l" part="N">Accessit, toto clarus Scriverius orbe:</l>
<l TEIform="l" part="N">Et quos praeterea donasti, o inclita, mundo,</l>
<l TEIform="l" part="N">Iunxistique mihi. Nunc tantis laudibus impar,</l>
<l TEIform="l" part="N">Incipio sensim magnis praeludere coeptis.</l>
<l TEIform="l" part="N">Tu faveas, o Diva, et, <reg orig="queis" TEIform="reg">quis</reg> nunc leniter undis</l>
<l TEIform="l" part="N">Spargeris hinc toto perfundi flumine spera.</l>
</lg>
</div2>
<div2 id="FaOF.09.10" n="10" type="poem" org="uniform" sample="complete" TEIform="div2" part="N">
<head>Ad MARCUM ZVERIUM BOXHORNIUM. De utriusque natali, qui in annum eundem, et diem incidit.</head>
<lg org="uniform" sample="complete" TEIform="lg" part="N">
<l TEIform="l" part="N">EMensus fulvi flagrantia terga Leonis</l>
<l TEIform="l" part="N">Aestivam rabiem mansueto virginis astro</l>
<l TEIform="l" part="N">Temperat aetherius Titan. Doctissime Zveri,</l>
<l TEIform="l" part="N">(Si tamen absentis cura est meminisse sodalis,</l>
<l TEIform="l" part="N">Nec toti excidimus) fundamus mollia vina</l>
<l TEIform="l" part="N">Natali Genio, qui nos coniunxit eodem</l>
<l TEIform="l" part="N">Sidere nascentes. Quantumvis largius illud,</l>
<l TEIform="l" part="N">Marce, tuo capiti superastitit, indulsitque</l>
<l TEIform="l" part="N">Uberius lumen; Dum me declivior afflet,</l>
<l TEIform="l" part="N">Et leviter radius vix summo fulgere stringat.</l>
<l TEIform="l" part="N">Sic nos, cum vernus quondam descenderet imber,</l>
<l TEIform="l" part="N">Vidimus immaduisse agros, gaudente colono,</l>
<l TEIform="l" part="N">Felici pluvia: pariter vicina malignis</l>
<l TEIform="l" part="N">Adspergi pluviis, parcisque novalia guttis.</l>
<l TEIform="l" part="N">Fundamus Genio: Fundamus et altera Parcis.</l>
<pb id="s591" n="591" TEIform="pb"/>
<l TEIform="l" part="N">Hae mea fatali cum nectere stamina fuso</l>
<l TEIform="l" part="N">Ingressae, rudibus torquerent licia telis;</l>
<l TEIform="l" part="N">Et tibi, materia sed de candente, cucurrit</l>
<l TEIform="l" part="N">Nobilius, Zveri, pensum. Sic tempore iunctos,</l>
<l TEIform="l" part="N">Atque annis, pretio placuit discernere fili.</l>
<l TEIform="l" part="N">Hinc est, quod primo fortunam ordiris ab aevo,</l>
<l TEIform="l" part="N">Et vix dum tenera malas lanugine pingens</l>
<l TEIform="l" part="N">Auspicium sequeris famae; traherisque, rapisque,</l>
<l TEIform="l" part="N">Ingentemque animum magnis successibus aequas,</l>
<l TEIform="l" part="N">Interdum superas Dum nos post terga relicti</l>
<l TEIform="l" part="N">Fatorum invidiam querimur. tardeque movetur</l>
<l TEIform="l" part="N">Impetus, et timidis languens conatibus ardor</l>
<l TEIform="l" part="N">Deficit in cursu. Ceu littore saepius uno</l>
<l TEIform="l" part="N">Descendunt geminae puppes, pariterque rudentes</l>
<l TEIform="l" part="N">Excutiunt, pariter remis propiora lacessunt</l>
<l TEIform="l" part="N">Aequora; dissimuli fato. Dum fortiter illa,</l>
<l TEIform="l" part="N">Fluctibus indomitis nequiquam aversa, ferentes</l>
<l TEIform="l" part="N">Explorat Zephyros velis, portuque potitur</l>
<l TEIform="l" part="N">Iam pelagi secura prior. lentatur in undis</l>
<l TEIform="l" part="N">Altera, degeremque trahit gravis unda carinam;</l>
<l TEIform="l" part="N">Saepe etiam mergit. Vel eodem pulvere Circi,</l>
<l TEIform="l" part="N">Carceribus currus cum praecipitantur ab iisdem,</l>
<l TEIform="l" part="N">Admissique ruunt pariter. volat alter et addit,</l>
<l TEIform="l" part="N">Diffunditque feris, spargitque undantia lora,</l>
<l TEIform="l" part="N">Ferventique rota metam transitque, cavetque.</l>
<l TEIform="l" part="N">Alter destituens frenum, temone revulso,</l>
<l TEIform="l" part="N">Haeret, et in media excussus spem fallit arena.</l>
<l TEIform="l" part="N">Hanc mihi nascendi sortem cum fata dedissent,</l>
<l TEIform="l" part="N">Non spes ingenii puerum, non indolis ardor</l>
<l TEIform="l" part="N">Eripuit plebi. Non pondera divitis auri,</l>
<l TEIform="l" part="N">Non celebres utroque atavi de sanguine ducti</l>
<pb id="s592" n="592" TEIform="pb"/>
<l TEIform="l" part="N">Addiderant fastum. Sed opum, sed stirpis egenti,</l>
<l TEIform="l" part="N">Quod potuit, solos animos fortuna reliquit,</l>
<l TEIform="l" part="N">Indomitos, laudique pares nisi fata negassent</l>
<l TEIform="l" part="N">Liberius caelum, et pubente aetate magistros</l>
<l TEIform="l" part="N">Ut decuit, similesque tuis; quos mollibus annis</l>
<l TEIform="l" part="N">Indulsit fortuna loci, superique faventes,</l>
<l TEIform="l" part="N">Et magnae virtutis avus. Qui vix pede primo</l>
<l TEIform="l" part="N">Conantem gressus, et adhuc materna petentem</l>
<l TEIform="l" part="N">Ubera, sollicitans felicia semina mentis</l>
<l TEIform="l" part="N">Virtuti adseruit primae, famaeque capacem</l>
<l TEIform="l" part="N">Fecit, et ingenio teneras circumdedit alas.</l>
<l TEIform="l" part="N">Tale rudimentum, Zveri, crescentibus annis</l>
<l TEIform="l" part="N">Leida auxit, facilesque Deae, quas lenibus umbris</l>
<l TEIform="l" part="N">Iucundae tiliae, formosaque detinet unda</l>
<l TEIform="l" part="N">Pegaseis potior; postquam Parnassia rupes</l>
<l TEIform="l" part="N">Viluit Aoniusque latex, et Castalis aret.</l>
<l TEIform="l" part="N"><reg orig="Heic" TEIform="reg">Hic</reg> te materiem laudis, virtutis amorem,</l>
<l TEIform="l" part="N">Sacraque Musarum, nulli tangenda profano,</l>
<l TEIform="l" part="N">Intonsus docuit-sub qualibet arbore Phoebus.</l>
<l TEIform="l" part="N">Iamque puer famae manceps, adsuescere magis,</l>
<l TEIform="l" part="N">Quos Batavi mundo iactant, Heroibus ausus,</l>
<l TEIform="l" part="N">Seu generosa ingens obverteret Heinsius ora,</l>
<l TEIform="l" part="N">Mansuetusque senex platano Scriverius ampla</l>
<l TEIform="l" part="N">Suppositus, lepido deduceret ordine Musas;</l>
<l TEIform="l" part="N">Quolibet occursu studio incrementa dedisti,</l>
<l TEIform="l" part="N">Ingenio stimulos. Sic praeceptore parente</l>
<l TEIform="l" part="N">Magnanimus tiro Pyrrhus, nutritus in armis,</l>
<l TEIform="l" part="N">Ardorem adsumpsit, quoties occurreret Aiax,</l>
<l TEIform="l" part="N">Aut aliquis Sthenelus, quasque olim effudit in hostes,</l>
<l TEIform="l" part="N">Hauserat ex ipsis Tydidae vultibus iras.</l>
<l TEIform="l" part="N">Auspiciis tantis ingressus candida famae</l>
<pb id="s593" n="593" TEIform="pb"/>
<l TEIform="l" part="N">Omina, quod superest vitae sperabis, amice,</l>
<l TEIform="l" part="N">Fortuna transire pari. Quod Apollo Batavus</l>
<l TEIform="l" part="N">Et Lugdunensis Pallas tutela Lycei</l>
<l TEIform="l" part="N">Annuat. Ipsa tibi trabeam, plausumque iuventae</l>
<l TEIform="l" part="N">Ambiit, ipsa suas vestigia fecit ad arces.</l>
<l TEIform="l" part="N">At mihi florentes inscitia distulit annos,</l>
<l TEIform="l" part="N">Abiectusque labor, praeceptorumque meorum</l>
<l TEIform="l" part="N">Fatalis stupor, et vesana libido docendi</l>
<l TEIform="l" part="N">Quisquilias. Iacuit, quantum fuit indolis altae,</l>
<l TEIform="l" part="N">Oppressum tenebris, immortalique veterno</l>
<l TEIform="l" part="N">Deficit. cecidere animi, languorque malignus</l>
<l TEIform="l" part="N">Forsitan ausurae pressit primordia mentis.</l>
<l TEIform="l" part="N">Sic ego ludibrium fati, ter quinque per annos</l>
<l TEIform="l" part="N">In poenam vixi. Donec mea vincula rupi;</l>
<l TEIform="l" part="N">Evicitque dolor tandem secernere vulgum:</l>
<l TEIform="l" part="N">Meque mihi adserui: devitatoque viarum</l>
<l TEIform="l" part="N">Limite plebeio, Cyrrham tentare patentem</l>
<l TEIform="l" part="N">Praesumpsi, et doctas clam sollicitare Camenas,</l>
<l TEIform="l" part="N">Sepositus fidis laribus, tenerisque libellis</l>
<l TEIform="l" part="N">Elicere, et tacito Phoebum concludere tecto.</l>
<l TEIform="l" part="N">At veluti, qui se praedoni forte viator</l>
<l TEIform="l" part="N">Eripuit, celerique fuga vicina petivit</l>
<l TEIform="l" part="N">Camporum secreta, metuque paventia membra</l>
<l TEIform="l" part="N">Abdidit in silvas, animo redeunte, salutem</l>
<l TEIform="l" part="N">Molitur quacumque via. sed devius error</l>
<l TEIform="l" part="N">Suspendit trepidum; tenebrisque exterritus ipse,</l>
<l TEIform="l" part="N">Et triviis centum, quo pergat tramite nescit,</l>
<l TEIform="l" part="N">Consumique metus primos maiora timendo.</l>
<l TEIform="l" part="N">Sic iuveni, studiisque vago, dumque omnia tento,</l>
<l TEIform="l" part="N">Incubuit gravior ferme fortuna, ratemque</l>
<l TEIform="l" part="N">Imbellem, pelagique rudem, sine remigis usu,</l>
<pb id="s594" n="594" TEIform="pb"/>
<l TEIform="l" part="N">Et viduam clavo, nec sidera certa notantem</l>
<l TEIform="l" part="N">Exposuit ventis, et vastis intulit undis,</l>
<l TEIform="l" part="N">Exiguum est, Zveri, quod viximus, undique saevis</l>
<l TEIform="l" part="N">Raptati fatis. Unum est, quod numina magna</l>
<l TEIform="l" part="N">Excusare queat, Batavos vidisse, tuique</l>
<l TEIform="l" part="N">In partem venisse boni. Nec distulit ingens</l>
<l TEIform="l" part="N">Heinsius amplexum. subitoque adsuescere famae</l>
<l TEIform="l" part="N">Iussit et audaci Musa tentare Merillam,</l>
<l TEIform="l" part="N">Ardoremque animi, si quis superesset, amando</l>
<l TEIform="l" part="N">Exserere, innocuoque lacessere carmina Cyprin,</l>
<l TEIform="l" part="N">Nec tuus ingresso primos Scriverius ignes</l>
<l TEIform="l" part="N">Defuit. ille manu placida, mitique loquela</l>
<l TEIform="l" part="N">Sustinuit timidum, nec adhuc bene nota tenentem</l>
<l TEIform="l" part="N">Sacra manu. Non Cunaei notissima virtus,</l>
<l TEIform="l" part="N">Non tuba Barlaei, Non blandi Vossius oris</l>
<l TEIform="l" part="N">Abnuerant iunxisse manus, geniumque calentem,</l>
<l TEIform="l" part="N">Audentemque aliquid magnus Salmasius auxit</l>
<l TEIform="l" part="N">Aeternis monitis. Produxit denique totum,</l>
<l TEIform="l" part="N">Exhibuitque suae prudens Hugenius Hagae.</l>
<l TEIform="l" part="N">Iamque aliquo poteram famam sperare videri</l>
<l TEIform="l" part="N">Carmine. Praevertit sidus, quod presserat ante</l>
<l TEIform="l" part="N">Nascentem, fatumque annos extendit in omnes:</l>
<l TEIform="l" part="N">Et me praeripuit Musis, mentemque molestae</l>
<l TEIform="l" part="N">Implicuit curae; fruticesque, herbasque legentem</l>
<l TEIform="l" part="N">Compulit immanem morborum ediscere censum.</l>
<l TEIform="l" part="N">Haec tamen abieci tandem pertaesus, et almam</l>
<l TEIform="l" part="N">Complexus Themidem, trepidantia nota novavi</l>
<l TEIform="l" part="N">Serus, et instabilem defixi hoc limite sortem.</l>
<l TEIform="l" part="N">Nec satis hac fortuna fuit de parte severa:</l>
<l TEIform="l" part="N">Exilium accessit. Postremam eiectus ad Arcton</l>
<l TEIform="l" part="N">Igniculos caeli vestratis frigore tanto</l>
<pb id="s595" n="595" TEIform="pb"/>
<l TEIform="l" part="N">Consumpsi, totoque excussi pectore Phoebum.</l>
<l TEIform="l" part="N">Nunc demum patrium sedeo illaudatus ad Albim,</l>
<l TEIform="l" part="N">Immersus titulis legum; sterilique papyro</l>
<l TEIform="l" part="N">Immoriens, praesumo fori convitia mente,</l>
<l TEIform="l" part="N">Et miseras meditor lites, <reg orig="queis" TEIform="reg">quis</reg> deinde tribunal</l>
<l TEIform="l" part="N">Personet, atque invisa reis subsellia plaudant.</l>
<l TEIform="l" part="N">Haec inter Genio diffundo debita vina</l>
<l TEIform="l" part="N">Luce mea, pariterque tua. Speroque secundos</l>
<l TEIform="l" part="N">Postmodo successus fatorum, et mitius astrum.</l>
</lg>
</div2>
</div1></body></text>





</TEI.2>