<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
 <teiHeader type="text">
    <fileDesc TEIform="fileDesc">
      <titleStmt TEIform="titleStmt">
        <title TEIform="title">Centuria I. (-VI.) epigrammatum.</title>
	<title type="sub" TEIform="title">Machine-readable text</title>
        <author n="Moscherosch" TEIform="author">Moscherosch, Johann Michael</author>
        <editor TEIform="editor" role="editor">Moscherosch, Johann Michael</editor>
      </titleStmt>
      <editionStmt TEIform="editionStmt">
        <edition TEIform="edition">XML version, markup prototype, December 1999</edition>
        <respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
      </editionStmt>
			<publicationStmt TEIform="publicationStmt">
				<publisher TEIform="publisher">Camena</publisher>
				<address TEIform="address">
				  <addrLine TEIform="addrLine"><anchor n="http://www.uni-mannheim.de/mateo/camena/moscher1" type="href" id="moscher1" TEIform="anchor"/></addrLine>
				</address>
			</publicationStmt>
			<notesStmt TEIform="notesStmt">
 			 <note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
			 <note type="pathname" anchored="yes" TEIform="note" place="unspecified">moscher1</note>
 			 <note type="filename" anchored="yes" TEIform="note" place="unspecified">moscheroschcenturiae.html</note>
 			 <note type="titleimage" anchored="yes" TEIform="note" place="unspecified">s001.html</note>
		 	 <note type="srcfile" anchored="yes" TEIform="note" place="unspecified">moscheroschcenturiae.xml</note>
  			 <note type="imgpath" anchored="yes" TEIform="note" place="unspecified">moscher1/jpg</note>
			 <note type="imgtype" anchored="yes" TEIform="note" place="unspecified">html</note>
			</notesStmt>
      <sourceDesc default="NO" TEIform="sourceDesc">
        <bibl default="NO" TEIform="bibl">Frankfurt (Main): Rohner, 1665. </bibl>
      </sourceDesc>
    </fileDesc>
   <encodingDesc TEIform="encodingDesc">
      <editorialDecl default="NO" TEIform="editorialDecl">
          <p TEIform="p">Regeln fuer die Texterfassung 03/2001</p>
       </editorialDecl>
      <refsDecl TEIform="refsDecl" doctype="TEI.2">
          <p TEIform="p">not necessary</p>
      </refsDecl>
    </encodingDesc>
    <revisionDesc TEIform="revisionDesc">
     <change TEIform="change">
	<date TEIform="date">19 November 2004</date>
	<respStmt TEIform="respStmt">
	  <name TEIform="name">Manuel Roehrig (corrections), Ruediger Niehl (tagging)</name>
	  <resp TEIform="resp">markup</resp>
	</respStmt>
	<item TEIform="item">Metre not tagged. TEI header and tagging added; typed text - structural tagging complete - no semantic tagging - Morpheus spell check</item>
     </change>
     </revisionDesc>
 </teiHeader>













Centuria II. Epigrammatum IOHANNIS - MICHAELIS MOSCHEROSCH.


Levant et Carmina curas. 
Olymp. Nomes. Eclog.4.




FRANCOFURTI, Sumptibus SEBASTIANI ROHNERI, Typis DANIELIS FIEVETI. M.DC.LXV.





Bellandi Fandique Potens AUGUSTUS Honorem
bis meret. ut geminet Titulos qui proelia Martis
temperat Et Geticum. moderatur Apolline Martem. 

D.M. AUSONIUS.



SERENISSIMO Principi AUGUSTO Potentissimo Brunovicensium ac Lunaeburgensium Duci.
Pio. Forti.
Felici.
Magno Tuisconum Numini.
Verendo Guelphicae Familiae Genio.
Linguae Patriae Vindici strenuo. Verae Virtutis ac Quietis Assertori Maximo.
Hanc
Non centum boum mactationem
Sed
Centum Epigrammatum fictionem
Sine
Humilitatis atque Cultus fictione
Victimam candidam puram supplex sacrificat ad ritum DIS ratum. planissume, brevissume. At enim


Laus magna est Brevitatis, ubi cum Principe res est:
Offendunt ipsos carmina longa Deos.




PRINCEPS. Serenissime atque Celsissime Domine Clementissime.
REligionem namque ac Auctoritatem Principum non esse longo sermone aut versuum
pondere, atque
naeniarum nausea temerandam, nemo si sanus est ignorare potest. Severiora quibus
Magnarum animi
urgentur studia, tam publicis intentos tenent, ut etiam in otio vix sibi
relinquantur ipsis. Habent tamen,
neque fallor, suas quoque ardus negotia remissiones, et in his delectationem tenuis
avena, breve carmen,
Epigramma: Ut Principum mensis etiam fugaces ac horarii fructus adponi solent,
atque gustari: Ita et haec
vatum minima, forte oblectantia, a mensa, et post seria amari atque ruminari.
Vererer vero huic temeritati
meae (qui scio quam meticulosa res sit, ire ad iudicem) ob vile donum, et exilem
ingenii fetum, nisi cum
serenitati Tuae omnino deberi probe nossem. Aedes Domini mei serv9 nunc inhabito:
In his fetus a me
editus Domino meo adquiritur. et hoc fit Iure. Vererer tamen insuper, testata nisi
Clementiae Tua, Princeps
Celsissime, in omnes quibus commendatio aliqua est virtutis aut doctrinae, frontem
mihi commascularet. In
confesso est summis Viris summa deberi, temeritatis esse notam, minima offerre his
quibus maximae
destinavit aeternitas. Verum

et ob id maior es, Princeps Maxume atque sie in excelso fastigio vere Excelsus:
dum, qui infra Te, et in
humili vivunt, non despicis, sed supplices pro Causa quemque sua admittis atque
exaudis, Deorum more.
Mirum id quidem et magnum in hoc aevo, atque mirandum posteris et venerandum
exemplum. Ista vero
privata, et erga hoc qui nomen hoc literarum habent. Haec maiora, et publica"
DEUM! quas tenebras
sentimus! quam confusionem temporum morumque! tempestatem in Mari in Terra!
Virtutes proscriptae!
Divitiae subhastatae! omnia agitata! turbata? desperata plaeraque! incerta omnia!
et non tantum incolae
atque Urbes, sed et Provinciae nomina perdunt.


Truncatis convulsa iacent Elementa figuris:
Omnia confusis interiere notis:
Miremur periisse homines monumenta fatiscunt,
Mors etiam faxis Nominibusque venit.


Ut pars quaedam salutis censeatur, saluti non consulisse. In his Patriae turbis,
in istis perditionis nostrae
turbinibus, Tu is obviam malo Princeps Optimus, et spretis fortunae iniuriis,
invidiae obstaculis, perfidiae
cuniculis, casuum periculis: contritis praeterea calumniae dentibus, neglectis
Mundi ingratiis atque
Bellonae fluctibus, manum ad clavum Porrigis Dux Prudentissinus: ut qui in Portu
sunt, de libertatis abs
Te certitudine sibi gratuletur: qui dubia in

velificatione adhuc haerent, Te Patrono ac Directore sperent.
Haereo et ego, ac incertitudinis ventus neque manere sinit neque navigare: spero
tamen! quum extreme
periclitantibus una est in audacia spes salutis. Et quam vis haec minima (magna
bene volentibus volumina)
per se quidem aspici a Serenitate Tua aut legi nec digna sint, quum a Servo: neque
gratis etiam mereantur,
quum a Nullo: Servum enim inter Nullos habet Reg. Iur. eo tamen certiorem vitam,
mitiores Deos ipsis
promittam, quo tu, Princeps Celsissime, inter Principes Heros, Nomine atque Numine
praestans. Citra cuius
patrocinium, et nisi serenitas Tua invidorum nubila serenet, certe ne Pallas
quidem ea proteget aut fortior
Hercules umquam. Nicolaum inter Pontifices quintum, cum quispiam Poetas aliquot
bonos Romam venisse
dixisset, subiecisse ferunt. Non credo! Cur enim ad me, inquit, non venirent, qui
etiam malis pateo. Inter
Hos me, cum inter omnino bonos non meream, sed tamen inter malos minimum
brevissimumque habe
Princeps Optume: Cui si Clementiae Tuae favor, ut Solis calor fructibus,
affulserit, de messe nullus mihi
desperabo.


Vale Princeps Serenissime atque Celsissime
Absolutum optimi Principis exemplum!
Praecipuum saeculi felicioris instrumentum!

Numen quod ab aeterno est, Te cum Potentissima Familia Germanorum Religioni,
Religionis Libertati,
Libertatis Securitati, Securitatis Felicitati, Literarum Literatorumque saluti diu
diu servet Nestoreum. Et ut
sanctius cum summo et inaestimabili Antistite D. Ioh. Valentino Andreae adprecer:
Divinum Numen prece
mentis alata convenio, ut Serenitatem Tuam, Instrumentum eruditionis, Minervae
armamentarium diu
servet posteritati illibatum, et rapaces Bellonae manus insanamque Vulcani rabiem
abs Te longe propulset!


Utque tandem, exorsus cum Nobilissimo Harsdorffero nostro, finiam.
Vivat atque valeat
Serenissimus
Princeps
AUGUSTUS.
Potentissimus
Brunovicensium atque Lunaeburgensium.
Dux.
Pius. Fortis. Felix.
Magnum Tuisconum Numen
Verendus Guelphicae Familiae Genius.

Linguae Patriae
Vindex Strenuus.
Verae Virtutis ac Quietis
Assertor Maximus.
Dabam Argentinae
IIII. Die Octobris.
Qui
Celsissimo Principi
ANTONIO - ULRICO.
Natalis est.
ANNO
M. DC. XXXXVIIII.
Serenitatis atque Celsitudinis Vestrae.
Devotissimus
Humilitatis Cultu
Servus
Ioh. Mich. Moscherosch.




De Centuria Secunda Epigrammatum. IOHAN-MICHAELIS MOSCHEROSH, gratulantur Amici.

EFfugium turbae, secessus et otia nuper
Praebebant noctis somnia caeca tibi;
Evigilas visis vates redivivus ab umbris,
Felix nunc versans carmina docta vigil.
Georg. Philip. Harsdorffer.
DOrmio vel vigilo? vel quae me somnia ludunt?
Elysium ne nemus? num vel Hymettus adest?
Mosehus adest Arabum fragrantia roscida tempe,
Totus Orontaeo stillat odore locus.
Et quae Paestus habet, vel habent Phaeacia rura,
Nil sunt ad Moschum Moscheorosche tuum.
Ah utinam fierem Paradisi nobilis huius
Moschus, ubi talis vitis, et una modo!
Ut fiat, nae tota patet mea vinea Cordis
Moscheorosche, mihi Moschius halat odor,

ab addictissimo
vel Solduriorum lege
Christiano Gueinzio.




VIs, cur non laudem tua carmina, nosse: ego dicam,
Est tua laus maior laude, sed et melior.
Iurassim Dux sie Augustus iudicat, Ipse
Musarum Phoenix, Artis et Orbis Amor.


suo fecit
Melchior Erhardus, Augustanus D.I.U.




CEntum das Epigrammatum libellum;
Centum singula postulant Amores.
Et plures, puto, sentient Amores
Argutique Ioci et Sales venusti.
Uni si placeant, Cui sacrantur,
Centum milia centies habebunt.


M. Iohann. Matthias Schneuber,
P.L.C. Gymnasiarcha Argent.



Clarissimo Viro. IOHANNI-MICHAELI MOSCHEROSCHIO, cum Epigrammatum suorum Centuriam
Serenissimo et Celsissimo Principi AUGUSTO. Brunovicensium et Lunaeburgensium Duci
Potentissimo
consecraret: 


FElicioris pignus et spes saeculi
Claustrum PatulcI: quas fugavit horridis

Bellona lituis, Delphica revocat lyra
Musas. Sonora interque plurium mele
Auditur AUGUSTO hoc dicatum Principi:
Quod voce iucunda insusurrat omnibus:
Adeste docti, adeste Phoebus quos amat,
Fetusque ad aras has sacrate Heliconios.
Pulvinar illud, quo Smaragdus Cilniae
Gentis favente sustulit Vates manu,
AUGUSTUS ipse regia monstrat manu,
Felicioris pignus et laus saeculi.


Robertus Konigsmannus.



Ad Epigrammatum
Clarissimi Dn. MOSCHEROSCH.
Centuriam
Secundam.

Intermissa tibi sed non omissa Poesis,
Emissis monstras demum Epigrammatibus.


Te tua scripta Polo Vir praeclarissime ducent,
Quae tam pulchra Solo te evulgatore relucent.


Esto quod mutaverit ante versus
Singulos feliciter Oppianus
Singulo numismate aureato.
Hoc tibi contingere si precamur,
Sat feret Centuria commodorum.



Prima secunda
Sat fuit. atque Hanc
Iova secundet.
Tertia porro
Esto secunda.


Hypogramma.
Quod supra est supra est. Epigramma Hypogrammate dono.
Ne Epigramma tuum forte Hypogramma siet.


Adfini atque Compatri
Sebastianus Konig/
Past. et Superint.
Palatinatus Luzel.




SCribere, quae veterum sapiant epigrammata, morsus,
Quae reddant priscos non sine felle sales;
Propria Bilbilici res est et Vatis Ovveni,
Quos aequare pari nemo lepore potest.
Ut nec Appelleas olim manus ulla tabellas,
Quamquam pingendi sat quoque nota fide.
Tusi, Moscherosch, ita pergis scribere, Vates
Tertius, et nostro tempore summus eris.
Nec sale quem superes vel amaro felle videbis,
Malueris genium ni superare tuum.


Amico honorando posuit Argentina 4. Octobr. 1639, Samuel Glonerus.










<text><gap id="GR"/><front>
<pb id="s119" TEIform="pb"/>
<titlePage TEIform="titlePage"><titlePart type="main" TEIform="titlePart">Centuria III. Epigrammatum IOHAN-MICHAELIS MOSCHEROSCH.
</titlePart>
<epigraph TEIform="epigraph">
Principibus brevis esto viris. Auth.
</epigraph>
<titlePart type="main" TEIform="titlePart">
<gap desc="illustration" TEIform="gap"/>
FRANCOFURTI, Sumptibus SEBASTIANI ROHNERI, Typis DANIELIS FIEVETI.
M. DC. LXV.
</titlePart></titlePage>
<pb id="s120" TEIform="pb"/>
<div type="dedication" org="uniform" sample="complete" TEIform="div" part="N">
<epigraph TEIform="epigraph">
<p TEIform="p">NIl adeo Invidiae faces, quam parium impar virtus excitat. Saxo Grammaticus.
</p>
<p TEIform="p">
INvidet vero quispiam? hoc ipso se inferiorem ostendit. Lipsius.
</p>
<p TEIform="p">
STudendum ergo semper, melioribus placere, quam pluribus, Matth. Zuber Aeolohyl.
pemm. 3. dedio.
</p>
</epigraph>
<pb id="s121" n="119" TEIform="pb"/>
<head>Illustrissimo Celsissimoque Principi ac Domino, Domino ERNESTO BOGISLAO, Croyae et
Arschotti
Duci S.R.I. Principi. Marchioni in Have Comiti in Fontenoy et Bayonne Domino
Dommartini et
Venustingae Domino meo omnium Clementissimo. 
</head>
<p TEIform="p">
Illustrissime Celsissimeque Princeps
Domine
Clementissime</p>
<p TEIform="p">
PErmisit Venerandus mihi Parens, Roganti ut succisiva opera, et post severiora
Iuris exercitia, relaxandi
animi gratia Iuveniles eius ac liberioris animi conceptus et chartas Poeticas
maxime rure quondam scriptas,
inspicere atque in ordinem redactas publici Iuris facere liceret. Venit in manus
primo intuitu, tertia haec
Epigrammatum Centuria Illustrissimo Nomini Summisque Virtutibus tuis, Princeps
Celsissime, alligata, eo
modo quo ad te heic ipsa destinata properat. Accipe eam serena fronte o Princeps,
sit propter Parentis mei,
fidelia et proficua terris Tuis, in quibus non tantum cum hominibus, iuriumque
tuorum hostibus, sed bello
fame et peste non parum insumpto patrimonio nostro decertandum ipsi fuerat:
servitia, sit propter
Celsissimum
<pb id="s122" n="120" TEIform="pb"/>
Nomen Tuum. quo Celsissima Mater initiatum, sicque Illustrissimo Patrocinio tuo me
uti frui dignum
voluit: suppliciter orans, ut non tantum eam, quam de Alcibiade ut Pseudo
Politicorum Moribus annis
abhinc decem Tuae Celsitudini inscripsi Disputationem, sed et haec Epigrammata
oculis aspicere
clementibus, et studia atque conatus clementissime fovere eius velis; cuius Nomen
bene merendi studia
atque animus servitiis Tuis ab ineunte mancipatus non potest esse quam
</p>
<p TEIform="p">
Illustrissimae Celsitudini Tuae
Carissimus, Subiectissimus, atque ad Aram Devotisimus
</p>
<p TEIform="p">
Francofurthi Cal. Martii. 1665.
</p>
<p TEIform="p">
Ernestus Bogislaus Moscherosch. I. U. C.
</p>
</div>
<div type="dedication" org="uniform" sample="complete" TEIform="div" part="N">
<pb id="s123" n="121" TEIform="pb"/>
<head>Illustrissimo, Reverendissimo Celsissimoque Principi ac Domino, Domino ERNESTO
BOGISLAO Croyae
et Arschotti Duci S. R. I. Principi. Episcopo Caminensi Marchioni Haurechio Comiti
fontenaci et Bayonnae
Domino Dommartini et Fenestrangiae. Domino meo Clementissimo Iustitiam,
Clementiam, felicitatem!</head>
<p TEIform="p">
AEliani lib. 5. cap. 4. in historiis verba sunt, Famam fuisse, in Deloprovenisse
Olivam et Palmam atque hac
tacta, Latonam <foreign lang="GR" TEIform="foreign">a)pokuh=sai</foreign> subito partum edidisse, cum ante id
facere non potuisset.
</p>
<p TEIform="p">
Aliquot iam anni sunt Domine, cum severior et vita et studium ab his me studiis
avocaverunt, in tantum
quorundam opinione, ut abs me ea in desertum ivisse credita fuere; Sed evenit quod
Latonae mihi inter
litterae Illustrissimi Stemmatis Tui intentius haerenti, ac in his regium Avorum
Tuorum Nomen et priscae
Magnitudinis Magnificentiaeque altius ruminanti monumenta, ut, ad aram gratiis
tuis sacram, Olivam istam
palmamque vitae, virtutumque Tuarum subito partum hunc et fovere sinu, et ut ad
lucem vides edere ac eniti
inceperim, quem alias forte concipere ne vix ausus fuissem. Bonum factum! Spes in
vitam Tuam virtutemque nobis est, pacatum brevi tranquillumque Imperium misero et
emedullato ad agonem populo tuo affore.
<pb id="s124" n="122" TEIform="pb"/>
Accipe ergo partum istum, et si apparet embryo, Serenitatis Tuae Clementia
perfectioni restituendum refice.
Hunc tibi nudum ego sisto, ut in mundum venit, sine ullo vel fuco vel colore,
simplicem, apertum stylo et
filo natum. Verba loquitur tria tria, nota, intellectuque facilia. Nimis enim alta
fari, obscura meditari, et
ingratum est Lectori, et bono viro odiosum: Principi vero indignum. In ligurinum
scite Martialis inquit, lib. 3. Epigr. 44.
</p>
<lg org="uniform" sample="complete" TEIform="lg" part="N">
<l TEIform="l" part="N">Occurrit tibi nemo quod libenter,</l>
<l TEIform="l" part="N">Quod quacumque venis fuga est et ingens</l>
<l TEIform="l" part="N">Circa te Ligurine solitudo</l>
<l TEIform="l" part="N">Quid sit scire cupis? nimis Poeta es.</l>
</lg>
<p TEIform="p">
ODi poetas nimis poetas. Parva stultitia excusationem meretur; ingens, vituperium.
Displicet Scriptorum
genus illud, ad quod capiendum opus est ingenio. Adhuc Aeliani historia est. lib. 10. c. 10. Cum Ars
pingendi iam ortum duceret, et quodam- modo in lacte fasciisque versaretur, adeo
rudi, obscuro et impolito
stylo depinxerunt animantia, ut adscribere ad ea pictores necesse esset. Hoc est
bos! hoc est equus! hoc est
arbor! Indice hoc atque divinatore Carmina mea non indigent: misellus Scriptor
est, qui lectorem dubium
magis quam certum reddit, et quem ipse, nisi ingentia lexicorum iugera
perambulaverit, invenire non possit.
Sed hic vela contraho, prospiciens in quo vitam mihi quietemque <corr sic="siet" resp="printer" TEIform="corr">et</corr> post tot Belli famis pestisque mala
devorata restitutionem iacturae omnium bonorum nostrorum promitto, mitissimum
nempe Illustrissimi
Nominis tui virtutisque portum.
<pb id="s125" n="123" TEIform="pb"/>
Id adprecans saltem Felicitati tuae a DEO; det, vitam et vitam: hoc est:
Iustitiam, ut floreas, sicut Palma et
multiplicere sicut Cedrus Libani. Ecclesiast. Clementiam, ut Domus Tua tranquilla
exsistat atque felix.
Seneca lib. 1. de Clem. Conscientiam, ut nocere nolis cum possis, et sic conserves
gloriam, Regibus dignam.
Cetera cuncta dedit. e Fenestrangia tua S. R. I. Mareschallatu X. Decembris Anni
Christianorum. M. DC.
XXXIX.
</p>
<p TEIform="p">
Illustrissimae Celsitudinis Tuae
Iurata fide atque exorata a summo Oboedientissimus
Ioh. Michael Moscherosch.
</p>
</div>
<div type="letter" org="uniform" sample="complete" TEIform="div" part="N">
<pb id="s126" n="124" TEIform="pb"/>
<head>Ad Centuriam Tertiam Epigrammatum. Ioh. Michael Moscherosch. Ad Auctorem.</head>
<p TEIform="p">
MOnsieur Fils et Compere, Iayreceu ces Iours passer Vostre liuret, que ie trouve
bien couche, et a mon
goust. Vostre style, pour estre bien Court me plaist D'avantage, que le long
discours de Monsicur Gloner et
d'autres Longuebardes. Ie vous enouye mon passe temps que i'ay forge ceste
semaine,
fur la, chasse et
pesche que vous feistes dernierement, chez moy icy dans Wibelshaim. Ma femme est
deliberee de voir un
de ces iours sa commere, vostre femme. Car encore que sa fillole est morte, elle
ne laissera, pourtant pas de
voir la mere en sa couche, et de luy donner quelque petite souvenance. Lapremiere
fois que i'auray
l'honneur de voir Monseigneur le Comte de Hanau nostre bon maistre, ie ne
laisseray luy entamer quelque
mot pour vostre avancement: Ces messieurs sont de courte memoire, il les faut
faire souvenir de leur
promesse, puis que leur parolle, cedisent-ilz; leur doit estre aussy chere que la
vie. Ie vous soubhaite, toutte
prosperite et demeure <corr sic="Pere" resp="printer" TEIform="corr">Filz</corr> et Compere
Vostre bien affectionne.
</p>
</div>
<div type="poem" org="uniform" sample="complete" TEIform="div" part="N">
<lg org="uniform" sample="complete" TEIform="lg" part="N">
<l TEIform="l" part="N">Carmina scripsisti nuper, nunc retia tendis,</l>
<l TEIform="l" part="N">Insidias Avibus struis hic, Vulpesque Luposque</l>
<l TEIform="l" part="N">Impetis atque fugas lepores pavidos in campis,</l>
<l TEIform="l" part="N">Squamiferos capis et pisces in flumine mutos</l>
<l TEIform="l" part="N">Auceps, Piscator, Venator et ipse Poeta,</l>
</lg>
<closer TEIform="closer">
In Wibhaetzheim 22. Iunii 1630.
Philippus Bockle a Bocklins Avv. etc.
</closer>
</div>
<div type="letter" org="uniform" sample="complete" TEIform="div" part="N">
<pb id="s127" n="125" TEIform="pb"/>
<head>Clarissimo Iuveni Viro Dn. IOH. MICHAELI MOSCHEROSCH designato Crehangiae
Praefecto Amico
meo.</head>
<p TEIform="p">
EGo vero quod pro lepidissimis tuis Epigrammatibus tibi reponam non habeo praeter
ingentes gratias.
Video in te, mi Moscheroschi, rarum illud consortium iudicii recti et felicis
Ingenii: Quod ne te tibi
prolixius laudare velle videar, brevi hoc disticho, ex animi mei sententia,
exprimo:
</p>
<lg org="uniform" sample="complete" TEIform="lg" part="N">
<l TEIform="l" part="N">Aurea qui patriae dedit haec Epigrammata nostrae </l>
<l TEIform="l" part="N">Dic annon Vates aureus ille siet?</l>
</lg>
<p TEIform="p">
Quae denuo misisti Apophthegmata, tam grata sunt, quam quae gratissima. Admisi
illa reliquorum in
collegium, et suis locis collocavi. Tu sic pergas quaeso, et in me Patriam tibi
devincias, licet iam ante tibi
tuoque amori obstrictissimam. Quae de traiectione literarum illarum initialium H.
M. M. ut illae quidem a
te positae, qua de re mihi eae suspectae omnino fuerunt nominis tui, mones, volo
quod vis, et ita ut via inter
anonymos inferam.
</p><p TEIform="p">
Vale, et me tui amantissimum redama, salutato a me longe Meritissimo Domino
Berneggero nostro, apud
Goarinos XII. Mensis mihi Cognominis. 1630.
</p>
<p TEIform="p">
Tui studiosissimus
I. W. Zingresius.
</p>
</div>
</front><body><div1><p/></div1></body></text>









Centuria IV. Epigrammatum IOHAN-MICHAELIS MOSCHEROSCH.



Ventosa remurmurat Echo.
Tit. Calphurn. Eclog. 4.




FRANCOFURTI,
Sumptibus SEBASTIANI ROHNERI,
Typis DANIELIS FIEVETI.
M. DC. LXV.





Delectandi gratia etiam notissima dicuntur, ubi non ipsa, sed modus quo dicuntur
attenditur. D. Augustinus
lib.3. de Doctrina Christ.


Facile quidem est, demoliri quod alius exstruxit; at difficilimum, idem, aut melius
aliquid exstruere; ita
aliorum opera reprehendere in proclivi est: at eodem modo meliusve dicere, non est
perinde facile.
Plutarchus.


Ego certe integrum libellum numquam texuerim, si singulorum me accomodare
stomachis vellem. Zuber.
dedic. Demotheniae.



Illustri ac Generoso Domino, Domino Wilhelmo Curtio, Equiti Baronetto: Serenissimo
Electori Palatino a
Consiliis Interioribus, Praefecto in Umbstatt et Ottsberg! Domino Meo Gratioso

TAntum non precibus Bibliopola, Civis optimus atque Amicus, a Venerando Parente
meo obtinuit, ut
succisivis horis Iuvenilia ipsius scripta pervestigarem, Epigrammatumque Centurias
aliquod in lucem
exponerem: aegre Satis, hoc quidem politico, id est, dubio atque invidioso feculo
passus est. Audeo vero
Illustris ac Generose Domine hanc Tuae Generosit: Centuriam quartam offerre,
Simplici humilique affectu,
devotissimoque cum candore et Cultu Neque inde aliquid ambio, nisi Generosam Illustris animi Tui
Clementiam, Gratias istas atque Divas, quibus non tantum Amicos Tuos atque Patriam
ipsam,
Serenissimamque Archipalatinam Domum, sed et potentissimum Angliae Scotiae ac
Hiberniae Regem
immerita nuper sorte habitum, novo plane atque inaudito emeritissimae
promptitudinis ac fidei Exemplo ad
perpetuam a)ntidwrh/an Tibi Illustrique familiae Tuae faventem
reddidisti. Patere Vir

Illustris atque Generose ut haec Tibi Inscriptio documentum omnimodae subiectionis
nostrae ad
posteritatem exstet, et me meosque Illustris familiae Tuae mancipia ita fore
permitte. Francofurthi Calendis
Martii 1665.


Illustris Generositatis Tuae
humilimus devotione cultuque servus
Ernestus Bogislaus Moscherosch. I. u. Cand.











Centuria Quinta. Epigrammatum IOHAN - MICHAELIS MOSCHEROSCH.


Contentus paucis Lectoribus.
Horat. lib. 1. Satyr. 10.



FRANCOFURTI, Sumptibus SEBASTIANI ROHNERI,
M.DC.LXV.





--- Non semper ficta Poeta refert.
Laudimus in vanis: ubi res est seria verum
Promimus: et proni sic in utroque sumus.

I. P. Crusius in Epigr 2.

Delectandi gratia etiam nota dicuntur, ubi non ipsa, sed modus quo dicuntur,
attenditur. D. August. lib.3.de
Doctr. Christ.


Dia Poesis ab Hominibus trivialibus et barbaris prostituta est, ut eat exulatum.
Eat autem. Imo ivit. Theod.
Rhod. Poetae Melisseas in Praefat. sup, Colignium.



Nobilissime, Amplissimo, Excellentissimo Domino Iohanni Danieli Horstio, Medicinae
Doctori Experientis
simo, Serenissimi Hassia Principis Archiatro h.t.in Reupbl. Francofurt. Practico
felicissimo meritissimo
Patrono meo.

COllegi non nesciente venerando Parente meo Centurias aliquot Epigrammatum, quae
in Academiis
adolescens, in peregrinationibus ac primis functionibus suis
iuvenis ipse pridem conscripserat:
Horum, vir Amplissime, Centuriam hic unam, sic enim horum studiorum mos invaluit,
Tuo sub Auspicio in
publicum produco, Nominique Tuo, tot in Patriam atque Serenissimum Principem, tot
in Academiam, tot in
Clientes et bonos omnes officiis atque meritis clarissimo inscribo atque subicio:
nec vero insolutum, sed
arrhae tantum loco. Cum enim omni officio cunctis hominibus, imprimis Patronis
satisfacere debeam, quibus
sciam poteroque; Tibi tamen maxime, cuius collatorum in nos beneficiorum sanctam
ad posteros
iuravi memoria, eam quae nulla umquam interitura sit oblivione. At haec quidem ne
minimam referendae
gratiae partem habent, sed eo tantum modo tendunt, ut scilicet in publico Tibi nos
tot Nominibus sistamus
Debitores. sic enim spero Amplitudinem Tuam facturam quod ii Creditores facere
solent, qui benignos se
Debitoribus praebent: ubi nova obligationis recognitione publicaque Debiti
confessione tantisper
sustentantun, usque deum meliori rerum feliciorique proventu sortem ipsam cum
usuris exsolvant. Id ut
brevi fiat, Deum omnipotente supplex oro, et spe certa confido. Vale. Franc. Cal.
Mart. 1665.


Nob. Ampl. et Excell. Tuam
Summa cum Observ. et Submiss. colens E. B. M.











Centuria Sexta. Epigrammatum IOHAN - MICHAELIS MOSCHEROSCH. 



Longa sat haec brevitas si repetatur erit.
Marc, Zub. P. Melisseus.



FRANCOFURTI, Sumptibus SEBASTIANI ROHNERI,
M.DC.LXV.





Tamdiu parergis immorandum est, quamdiu nihil agere animus maius potest. Seneca
Epist. 89.


Exempla omnia iacerent in tenebris, nisi literarum lumen accederet Cicero pro Archia P.


Si multi inebrientur vino, non ob id incidendae vites, ut fecit Lycurgus, sed
propius admovendi fontes: ita
si multi abutentur poetica, non protinus abicienda, sed adhibenda Cautio, ut fiat
salutaris. Plutarchus.



Inclutam
Meritissimae Felicitatis
Rem publicam Francofurthanam
Hoc una Gubernantium
Anno
M DC LXV.
Auctoritate Pietateque in Patriam
Illustrium Consulum
Generosi Domini
IOHANNIS HECTORIS ab
Holtzhausen
Consulis Senioris.
Generosi Domini
IOHAN. HIERONYMI STEFFAN
a Cronstetten
Consulis Iunioris
FILIIS DILECTISSIMIS
Generis prosapia Literis et Virtute
Clarissimis.
TIBI
Nobilissime Domine
IOHANNES HECTOR ab Holtzhausen/
TIBI
Nobilissime Domine
HIERONYME ADOLPHE STEFFAN
a Cronstetten.



Hanc
Epigrammatum Paternorum
Centuriam Sextam:
Pignus
Eius quae in Academiis suas egit radices.
In Mediomatricum nuper Gallia
florem ac spiravit odorem.
Nunc vero
Post in Patriam Reditum
Illustrium Parentum Benevolentia
Clarissimorum Amicorum favore
Sanctiorisque Consortii nexu atque Amore
In perennantem exsurgit fructum
Amicitiae:
Observantiae itidem atque homagii
Monumentum
Offert. Dicat. Dedicat.
Ernestus B. Moscherosch.










</TEI.2>