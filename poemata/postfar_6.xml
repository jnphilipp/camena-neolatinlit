<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
	<teiHeader type="text">
		<fileDesc TEIform="fileDesc">
			<titleStmt TEIform="titleStmt">
				<title TEIform="title">Operum farragines duae (posterior farrago)</title>
				<title type="sub" TEIform="title">Machine-readable text</title>
				<author n="Hessus" TEIform="author">Hessus, Helius Eobanus</author>
				<editor TEIform="editor" role="editor">Hessus, Helius Eobanus</editor>
			</titleStmt>
			<editionStmt TEIform="editionStmt">
				<edition TEIform="edition">XML version, markup prototype, Dec. 1999</edition>
				<respStmt TEIform="respStmt">
					<name TEIform="name">Hotz, Stephan</name>
					<resp TEIform="resp">markup</resp>
				</respStmt>
			</editionStmt>
			<publicationStmt TEIform="publicationStmt">
				<publisher TEIform="publisher">Camena</publisher>
				<address TEIform="address">
				  <addrLine TEIform="addrLine"><anchor n="http://www.uni-mannheim.de/mateo/camena/hessus1" type="href" id="hessus1" TEIform="anchor"/></addrLine>
				</address>
			</publicationStmt>
			<notesStmt TEIform="notesStmt">
 			 <note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
			 <note type="pathname" anchored="yes" TEIform="note" place="unspecified">hessus1</note>
 			 <note type="filename" anchored="yes" TEIform="note" place="unspecified">postfar.html</note>
 			 <note type="titleimage" anchored="yes" TEIform="note" place="unspecified">eoba692.jpg</note>
		 	 <note type="srcfile" anchored="yes" TEIform="note" place="unspecified">postfar.xml</note>
  			 <note type="imgpath" anchored="yes" TEIform="note" place="unspecified">hessus1/jpg</note>
			 <note type="imgtype" anchored="yes" TEIform="note" place="unspecified">html</note>
			</notesStmt>
			<sourceDesc default="NO" TEIform="sourceDesc">
				<bibl default="NO" TEIform="bibl">Schwaebisch Hall 1539</bibl>
			</sourceDesc>
		</fileDesc>
		<encodingDesc TEIform="encodingDesc">
			<editorialDecl default="NO" TEIform="editorialDecl">
				<p TEIform="p">Regeln f_ Texterfassung 04'/2000</p>
			</editorialDecl>
			<refsDecl TEIform="refsDecl" doctype="TEI.2">
				<p TEIform="p">not necessary</p>
			</refsDecl>
		</encodingDesc>
		<revisionDesc TEIform="revisionDesc">
			<change TEIform="change">
				<date TEIform="date">XXX</date>
				<respStmt TEIform="respStmt">
					<name TEIform="name">XXX</name>
					<resp TEIform="resp">markup</resp>
				</respStmt>
				<item TEIform="item">TEI header and remarks added</item>
			</change>
    <change TEIform="change">
	<date TEIform="date">June 2005</date>
	<respStmt TEIform="respStmt">
	  <name TEIform="name">Ruediger Niehl</name>
	  <resp TEIform="resp">markup</resp>
	</respStmt>
	<item TEIform="item">worked in corrections supplied by H. Vredeveld, some of them from earlier editions.</item>
     </change>
		</revisionDesc>
	</teiHeader>














<text><gap id="GR"/><gap id="sampling"/><body><div1 type="book">
<pb id="s894" n="95b" TEIform="pb"/>
<head>MEDICINAE LAUS PER EOBANUM HESSUM EX ERASMO, versu reddita.</head>

<lg met="dist" org="uniform" sample="complete" TEIform="lg" part="N">
<l TEIform="l" part="N">UNICE NOSTROrum studii vitaeque Sodalis,</l>
<l rend="indent" TEIform="l" part="N">Hune, nec Hessiaca non memorande chely.</l>
<l TEIform="l" part="N">Ut nuper nomen medicorum in verba dedisti,</l>
<l rend="indent" TEIform="l" part="N">Et novus haec Phoebi miles in arma venis,</l>
<l TEIform="l" part="N">Sic petis, ut Medicae scribam tibi nomina laudis,</l>
<l rend="indent" TEIform="l" part="N">Quis sit divinae, quantus et artis honor.</l>
<l TEIform="l" part="N">Obsequor, idque volens, animo tam iusta petenti,</l>
<l rend="indent" TEIform="l" part="N">Quaeque bonus nemo non tribuisse volet</l>
<l TEIform="l" part="N">Idque ego dum facio, tibi dum promissa feruntur,</l>
<l rend="indent" TEIform="l" part="N">Causa brevis debet carminis esse mei.</l>
<l TEIform="l" part="N">Si qua datis hominum debetur munere rebus</l>
<l rend="indent" TEIform="l" part="N">Gloria, diis merito talis habenda fuit.</l>
<l TEIform="l" part="N">Maxima diis, siquidem causas mirata vetustas,</l>
<l rend="indent" TEIform="l" part="N">Artibus humanis munera parva dedit.</l>
<l TEIform="l" part="N">Non quia fictilibus dignum sit credere Divis,</l>
<l rend="indent" TEIform="l" part="N">Aut non omne, quod est, muneris esse dei.</l>

<pb id="s895" n="96a" TEIform="pb"/>

<l TEIform="l" part="N">Sed quia sic pretium rebus fecisse volebant,</l>
<l rend="indent" TEIform="l" part="N">Maior ut eximiis artibus esset <note anchored="yes" TEIform="note" place="unspecified">1531: Orig.: esse</note> honor.</l>
<l TEIform="l" part="N">Sic leges, sic iusticiam, sic iura fidemque</l>
<l rend="indent" TEIform="l" part="N">Munera divorum maximus orbis habet.</l>
<l TEIform="l" part="N">Ut taceam reliquas humanis usibus artes</l>
<l rend="indent" TEIform="l" part="N">Concessas, caelo sic Medicina data est.</l>
<l TEIform="l" part="N">Namque malis certa morbis ratione mederi,</l>
<l rend="indent" TEIform="l" part="N">Vix hominum credi posse videtur opus.</l>
<l TEIform="l" part="N">Saepe ope praesenti fugientem sistere vitam,</l>
<l rend="indent" TEIform="l" part="N">Divinae partem conditionis habet.</l>
<l TEIform="l" part="N">Plus satis hoc laudata, quod ipso munere laudis</l>
<l rend="indent" TEIform="l" part="N">Non eget, et proprio est nomine clara satis.</l>
<l TEIform="l" part="N">Namque nec utilius quicquam, nec cuius egerent</l>
<l rend="indent" TEIform="l" part="N">Plus ope mortales, iussit habere deus.</l>
<l TEIform="l" part="N">Multa quidem fateor nostrae data commoda vitae,</l>
<l rend="indent" TEIform="l" part="N">Fortunae in primis liberioris opes.</l>
<l TEIform="l" part="N">Sed nisi tu valeas, animoque et corpore constes,</l>
<l rend="indent" TEIform="l" part="N">Horum quicquid erit, nullius usus erit.</l>
<l TEIform="l" part="N">Ut valeas Medicina docet, quo munere maius,</l>
<l rend="indent" TEIform="l" part="N">Largiri regum nullius arca potest.</l>
<l TEIform="l" part="N">Atque ut divina res maiestate verenda est,</l>
<l rend="indent" TEIform="l" part="N">Laudari humano non satis ore potest.</l>
<l TEIform="l" part="N">Quod quia non potuit fieri sermone pedestri,</l>
<l rend="indent" TEIform="l" part="N">Forsitan in versu gratia maior erit.</l>
<l TEIform="l" part="N">Nunc age volve animo, circumfer in omnia mentem,</l>
<l rend="indent" TEIform="l" part="N">Naturae varias emeditare vices.</l>

<pb id="s896" n="96b" TEIform="pb"/>

<l TEIform="l" part="N">Quam sit in humanis discors variatio membris,</l>
<l rend="indent" TEIform="l" part="N">Non iisdem semper, sed nec ubique sibi.</l>
<l TEIform="l" part="N">Namque tot aetatum discrimina corpora mutant,</l>
<l rend="indent" TEIform="l" part="N">Dissimiles sexus, dissimilesque situs.</l>
<l TEIform="l" part="N">Illos ira premit, iuvat hos clementia caeli,</l>
<l rend="indent" TEIform="l" part="N">Hos studia evertunt, his meliora favent.</l>
<l TEIform="l" part="N">Tot genera ut vitae taceam, quibus omnibus una</l>
<l rend="indent" TEIform="l" part="N">Est opus, ut medica constituantur ope.</l>
<l TEIform="l" part="N">Quis queat herbarum tot milia dicere? plus quam</l>
<l rend="indent" TEIform="l" part="N">Nomina morborum, nota trecenta ferunt.</l>
<l TEIform="l" part="N">Inde quot emanent, nulli puto dicere promptum est.</l>
<l rend="indent" TEIform="l" part="N">Tot genera in partes quis secuisse queat?</l>
<l TEIform="l" part="N">Quae cuncta ingenio rimari atque arte magistra,</l>
<l rend="indent" TEIform="l" part="N">Vix erit humanae conditionis opus.</l>
<l TEIform="l" part="N">Est aliquid mensum certis rationibus orbem,</l>
<l rend="indent" TEIform="l" part="N">Et velut artifici composuisse manu.</l>
<l TEIform="l" part="N">Maior ab ingenio Medici labor omnia praestat.</l>
<l rend="indent" TEIform="l" part="N">Naturae occultum cui nihil esse potest.</l>
<l TEIform="l" part="N">Multa Scholae possunt rerum decreta Sophorum</l>
<l rend="indent" TEIform="l" part="N">Dicere, sed sola garrulitate valent.</l>
<l TEIform="l" part="N">Rebus agit Medicus, verbis res applicat, et quod</l>
<l rend="indent" TEIform="l" part="N">Tantum verbo aliquis disputat, ipse facit.</l>
<l TEIform="l" part="N">Ille manus audax naturae viribus infert,</l>
<l rend="indent" TEIform="l" part="N">Cogit et hanc cursus vertere saepe suos.</l>
<l TEIform="l" part="N">Ille velut terrae fibris excludit apertis,</l>
<l rend="indent" TEIform="l" part="N">Quicquid et haec extra, quicquid et intus habet</l>

<pb id="s897" n="97a" TEIform="pb"/>

<l TEIform="l" part="N">Omnia quis referat? quot sunt data nomina rebus,</l>
<l rend="indent" TEIform="l" part="N">Artibus hic credi tot valuisse potest.</l>
<l TEIform="l" part="N">Iam si non pudor est, si fas est vera fateri,</l>
<l rend="indent" TEIform="l" part="N">Ars immortali est proxima nostra Deo.</l>
<l TEIform="l" part="N">Sicut enim deus est, vitam qui donat et aufert,</l>
<l rend="indent" TEIform="l" part="N">Ablatamque potest reddere, quando libet.</l>
<l TEIform="l" part="N">Sic medicina datam si non infida tuetur,</l>
<l rend="indent" TEIform="l" part="N">Quis neget humani muneris esse nihil?</l>
<l TEIform="l" part="N">Prisca suos sileant vanos mendacia divos,</l>
<l rend="indent" TEIform="l" part="N">Magna quibus tribuunt, sed caritura fide.</l>
<l TEIform="l" part="N">Tyndarida in lucem revocatam Epidaurius anguis,</l>
<l rend="indent" TEIform="l" part="N">Iactet Prussiacus funera victa senex.</l>
<l TEIform="l" part="N">Quae licet a vero procul absint, mira videri</l>
<l rend="indent" TEIform="l" part="N">Posset ut ars, licuit transiliisse fidem.</l>
<l TEIform="l" part="N">At non est eadem servare, et reddere vitam</l>
<l rend="indent" TEIform="l" part="N">Gloria, et haec propria est numinis, illa hominis</l>
<l TEIform="l" part="N">Quid tamen hoc refert, si qui moriturus obibat</l>
<l rend="indent" TEIform="l" part="N">Obtinuit medica, ne moreretur, ope?</l>
<l TEIform="l" part="N">Respirasse liquet supremo a funere multos,</l>
<l rend="indent" TEIform="l" part="N">Fatalem casu nec subiisse rogum.</l>
<l TEIform="l" part="N">Quod casus paucis dedit, hoc ars provida multis,</l>
<l rend="indent" TEIform="l" part="N">Mirari hanc poteras, ille sine arte fuit.</l>
<l TEIform="l" part="N">Ut tamen hanc caelo debemus et omnia, sic nos</l>
<l rend="indent" TEIform="l" part="N">Omnibus hoc, paucis, quod dedit illa, damus.</l>
<l TEIform="l" part="N">Nam neque divinum vulgavit in omnia munus,</l>
<l rend="indent" TEIform="l" part="N">Et voluit cunctis esse salutis opem.</l>

<pb id="s898" n="97b" TEIform="pb"/>

<l TEIform="l" part="N">Aspice, morborum quot sint exempla, quibusdam</l>
<l rend="indent" TEIform="l" part="N">Exitium praesens, ni medearis, adest.</l>
<l TEIform="l" part="N">Quale quod elisis dissolvit corpora nervis,</l>
<l rend="indent" TEIform="l" part="N">Quale quod in venas pestile virus agit.</l>
<l TEIform="l" part="N">Quale ubi spumifero <note anchored="yes" TEIform="note" place="unspecified">Vredeveld: Orig.: fumifero</note> compressa arteria flatu,</l>
<l rend="indent" TEIform="l" part="N">Suffocat gravibus corpora lapsa modis.</l>
<l TEIform="l" part="N">Qualia multa ferunt mutantes tempora casus,</l>
<l rend="indent" TEIform="l" part="N">Qualia multa solent corpora nostra pati.</l>
<l TEIform="l" part="N">Omnibus auxilium medicus tulit, omnibus idem</l>
<l rend="indent" TEIform="l" part="N">Est opifex, ipso non renuente deo.</l>
<l TEIform="l" part="N">Qui quia naturae docuit cognoscere vires,</l>
<l rend="indent" TEIform="l" part="N">Quod docet, hoc uti nos voluisse liquet.</l>
<l TEIform="l" part="N">Quis neget ante diem multos periisse supremum,</l>
<l rend="indent" TEIform="l" part="N">Quod medica tangi non potuere manu?</l>
<l TEIform="l" part="N">Milia quot Stygias innarunt ante paludes,</l>
<l rend="indent" TEIform="l" part="N">Quam decuit medicae quod nihil artis erat?</l>
<l TEIform="l" part="N">Milia quot degunt hodie vitalibus auris,</l>
<l rend="indent" TEIform="l" part="N">Quae tantum nasci contigit huius ope?</l>
<l TEIform="l" part="N">Nam quia nascendi discrimina mille fuerunt,</l>
<l rend="indent" TEIform="l" part="N">Mille modis haec ars auxiliata fuit.</l>
<l TEIform="l" part="N">Quae modo nascentes, et ab ipso limine vitae</l>
<l rend="indent" TEIform="l" part="N">Accipit, et certa vivere lege facit.</l>
<l TEIform="l" part="N">Quod si est esse deum, plures iuvisse, vel hoc est</l>
<l rend="indent" TEIform="l" part="N">In medico verum, vel ratione caret</l>
<l TEIform="l" part="N">Non modo namque iuvat, verum quoque servat et uno</l>
<l rend="indent" TEIform="l" part="N">Elogium duplicis nomine laudis habet.</l>

<pb id="s899" n="98a" TEIform="pb"/>

<l TEIform="l" part="N">Iam taceo reliquas, quarum nec semper egemus.</l>
<l rend="indent" TEIform="l" part="N">Nec doctos omneis artibus esse iuvat.</l>
<l TEIform="l" part="N">Huius ubique opus est opera, seu corporis aegri,</l>
<l rend="indent" TEIform="l" part="N">Sive animi vitium contigit, illa levat.</l>
<l TEIform="l" part="N">Sicut enim quosdam vulgant contagia morbos,</l>
<l rend="indent" TEIform="l" part="N">In sibi vicinis corpora iuncta locis.</l>
<l TEIform="l" part="N">Sic animo quodcumque grave est in corpus abundat,</l>
<l rend="indent" TEIform="l" part="N">Rursus et hoc animum perdere saepe solet.</l>
<l TEIform="l" part="N">Arte sua sed ubi medicus componit utrumque</l>
<l rend="indent" TEIform="l" part="N">Praestat, ut hoc valeat, langueat ille minus.</l>
<l TEIform="l" part="N">Finge relegatos omnes vel ad ultima morbos</l>
<l rend="indent" TEIform="l" part="N">Limina terrarum, finge dolere nihil.</l>
<l TEIform="l" part="N">Qua talem ratione statum defendere possis,</l>
<l rend="indent" TEIform="l" part="N">Non video, medicus ni tibi monstret opem.</l>
<l TEIform="l" part="N">Ille docet, qui quemque cibi releventve premantve</l>
<l rend="indent" TEIform="l" part="N">Convictus legem totius ille docet:</l>
<l TEIform="l" part="N">Res gravis est, et ut est, sic omnibus esse videtur,</l>
<l rend="indent" TEIform="l" part="N">Infirmo reptans curva senecta gradu.</l>
<l TEIform="l" part="N">Haec ut sera magis, magis ut iucundior adsit,</l>
<l rend="indent" TEIform="l" part="N">Si quaeris, medici provida cura dabit.</l>
<l TEIform="l" part="N">Desiit esse senex vetulusque repubuit Aeson,</l>
<l rend="indent" TEIform="l" part="N">Causa iuventutis Colchidos herba fuit.</l>
<l TEIform="l" part="N">Perpetuo iuvenem fama est vixisse Phaona,</l>
<l rend="indent" TEIform="l" part="N">Unctum Pyxidibus diva Cytheri tuis.</l>
<l TEIform="l" part="N">Et ne vana morer fugientis gaudia formae,</l>
<l rend="indent" TEIform="l" part="N">Solius et curam corporis esse velim.</l>

<pb id="s900" n="98b" TEIform="pb"/>

<l TEIform="l" part="N">Sunt etenim qui sacra colunt, qui mystica tractant,</l>
<l rend="indent" TEIform="l" part="N">Qui iubeant animos excolere, inde nihil.</l>
<l TEIform="l" part="N">Quorum ut parte aliqua tam frivola dicta refellant,</l>
<l rend="indent" TEIform="l" part="N">Quid ferat ars animis nostra, videre libet.</l>
<l TEIform="l" part="N">Principio quis tam viciorum est impiger hostis,</l>
<l rend="indent" TEIform="l" part="N">Quam medicus? quis tam sobrietatis amans?</l>
<l TEIform="l" part="N">Plus quoque tristitiae nemo moderatur et irae,</l>
<l rend="indent" TEIform="l" part="N">Nemo magis Veneri temperat atque gulae.</l>
<l TEIform="l" part="N">Ille docet morbos animi compescere primum,</l>
<l rend="indent" TEIform="l" part="N">Si volet, ut veram sentiat aeger opem.</l>
<l TEIform="l" part="N">Is tibi seu victus, seu rerum lege medetur,</l>
<l rend="indent" TEIform="l" part="N">Languida nunc atra pectora bile levat.</l>
<l TEIform="l" part="N">Nunc cordis reficit vires, fulcitque cerebrum</l>
<l rend="indent" TEIform="l" part="N">Spiritibus, lapsus corrigit ingenii.</l>
<l TEIform="l" part="N">Si qua iacent memori velut instrumenta reponit,</l>
<l rend="indent" TEIform="l" part="N">Naturam ad sese corporis illa trahunt.</l>
<l TEIform="l" part="N">Quae dum cuncta facit, dum praestat singula, numquid</l>
<l rend="indent" TEIform="l" part="N">Parte hominem totum servat utraque sui?</l>
<l TEIform="l" part="N">Nam quos mole gravat somni Letargus iniqua,</l>
<l rend="indent" TEIform="l" part="N">Quos animo captos dira Phrenesis habet.</l>
<l TEIform="l" part="N">Quos Maniae vitium premit, aut lymphaticus error</l>
<l rend="indent" TEIform="l" part="N">Quosve malum sidus reddidit attonitos,</l>
<l TEIform="l" part="N">Hos qui restituit, num restituisse videtur,</l>
<l rend="indent" TEIform="l" part="N">Quantus homo est animo? corpore quantus homo est?</l>
<l TEIform="l" part="N">A vitiis animum qui liberat, ille medetur</l>
<l rend="indent" TEIform="l" part="N">Vix uni, medicans corpus utrumque facit.</l>

<pb id="s901" n="99a" TEIform="pb"/>

<l TEIform="l" part="N">Frustra erit ille animae medicus, qui lucis egentem</l>
<l rend="indent" TEIform="l" part="N">Nactus, ad oppressum frivola verba ferat.</l>
<l TEIform="l" part="N">Saepius at medicus poterit revocare labantem,</l>
<l rend="indent" TEIform="l" part="N">Ut sit, curari qui <note anchored="yes" TEIform="note" place="unspecified">1524: Orig.: quod</note> queat inde animum.</l>
<l TEIform="l" part="N">Corporis atque animi siquidem natura cohaeret</l>
<l rend="indent" TEIform="l" part="N">Semper, et alterius postulat alter opem.</l>
<l TEIform="l" part="N">Hic tamen ex illo pendet magis, omnis ab illo</l>
<l rend="indent" TEIform="l" part="N">Naturae quandam transtulit ille notam.</l>
<l TEIform="l" part="N">Qui volet ergo animo bene constanterque valere,</l>
<l rend="indent" TEIform="l" part="N">Si facit, ut valeat corpore sanus erit.</l>
<l TEIform="l" part="N">Quod quia nemo alia, nisi praestitit arte medendi,</l>
<l rend="indent" TEIform="l" part="N">Haec ista potior laus memoranda fuit.</l>
<l TEIform="l" part="N">Vox divina suum medicis decernit honorem,</l>
<l rend="indent" TEIform="l" part="N">Praecipit et iusta relligione coli.</l>
<l TEIform="l" part="N">I nunc sanctarum spatiosa volumina legum,</l>
<l rend="indent" TEIform="l" part="N">I veteres iacta nomina tanta sophos.</l>
<l TEIform="l" part="N">Omnia sunt hominum paulatim inventa per artes,</l>
<l rend="indent" TEIform="l" part="N">Ut creat hanc artem, sic docet ipse deus.</l>
<l TEIform="l" part="N">Nam nisi mentitur, medicina est omnis ab illo,</l>
<l rend="indent" TEIform="l" part="N">Non probat hoc uno pagina sancta loco.</l>
<l TEIform="l" part="N">Omnia deberi, qui nos genuere, fatemur,</l>
<l rend="indent" TEIform="l" part="N">Quod vitam nobis hi tribuere semel.</l>
<l TEIform="l" part="N">Plura tamen medicis, excepto numine divum,</l>
<l rend="indent" TEIform="l" part="N">Quod vitam servant saepius ancipitem.</l>
<l TEIform="l" part="N">Ense minax nostris cervicibus imminet hostis,</l>
<l rend="indent" TEIform="l" part="N">Quem qui propellunt, dicimus esse pios.</l>

<pb id="s902" n="99b" TEIform="pb"/>

<l TEIform="l" part="N">Pro vita medicus tot vitae pugnat in hostes,</l>
<l rend="indent" TEIform="l" part="N">Ingratus meritis talibus esse queas?</l>
<l TEIform="l" part="N">Aequali divum reges veneramur honore,</l>
<l rend="indent" TEIform="l" part="N">Quod vitae dominos credimus atque necis:</l>
<l TEIform="l" part="N">Hos tamen haud aliter nostrae, quam quatenus illam</l>
<l rend="indent" TEIform="l" part="N">Esse sinant, vitae iura tenere vides.</l>
<l TEIform="l" part="N">Adde quod haud aliam, quam corporis, illa potestas</l>
<l rend="indent" TEIform="l" part="N">Ars dabit haec vitam corporis atque animi.</l>
<l TEIform="l" part="N">Iam prope rapturi subeuntem limina ditis,</l>
<l rend="indent" TEIform="l" part="N">Ad vitam domita morte redire iubet.</l>
<l TEIform="l" part="N">Saepe utriusque hominis vitam sic reddit utramque</l>
<l rend="indent" TEIform="l" part="N">Alterius terris, alterius superis.</l>
<l TEIform="l" part="N">Officium est reliquis, si quid fuit utile, rebus,</l>
<l rend="indent" TEIform="l" part="N">Spectari pietas hic nisi sola potest.</l>
<l TEIform="l" part="N">Adde quod eximium quicquid deus obtulit ulli,</l>
<l rend="indent" TEIform="l" part="N">Ut maneat medici cura fidelis agit.</l>
<l TEIform="l" part="N">Tot claras animi, naturae munera. dotes</l>
<l rend="indent" TEIform="l" part="N">Casibus expositas mille videre licet.</l>
<l TEIform="l" part="N">Vis memor, ingenium, virtus, concordia mentis,</l>
<l rend="indent" TEIform="l" part="N">Saepe fluunt medico non adhibente manum.</l>
<l TEIform="l" part="N">Morborum siquidem vis obruit, ut freta ventis</l>
<l rend="indent" TEIform="l" part="N">Concita fluctivagas saepe tulere rates.</l>
<l TEIform="l" part="N">Non secus ac radiis caecas Sol aureus umbras,</l>
<l rend="indent" TEIform="l" part="N">Morborum medicus dispulit omne genus.</l>
<l TEIform="l" part="N">Corpus ut hoc mortale sit immortale, quis optet?</l>
<l rend="indent" TEIform="l" part="N">Ars tamen hoc quadam praestitit ista tenus.</l>

<pb id="s903" n="100a" TEIform="pb"/>

<l TEIform="l" part="N">Namque alacrem seros vitam servasse sub annos</l>
<l rend="indent" TEIform="l" part="N">Quaedam etiam vitae forma perennis erat.</l>
<l TEIform="l" part="N">Rhetoras exemplis fuerat par grandibus uti,</l>
<l rend="indent" TEIform="l" part="N">Nos sonus infanti noster in ore decet.</l>
<l TEIform="l" part="N">Iure igitur priscis ars laudatissima saeclis,</l>
<l rend="indent" TEIform="l" part="N">Nondum corruptis moribus ista fuit.</l>
<l TEIform="l" part="N">Tum fuit in pretio, tum praemia digna ferebat,</l>
<l rend="indent" TEIform="l" part="N">Tum sacra, tum magnis regibus apta fuit.</l>
<l TEIform="l" part="N">Legiferum fecisse cibis discrimina Mosen</l>
<l rend="indent" TEIform="l" part="N">Quis medica factum sub ratione neget?</l>
<l TEIform="l" part="N">Orphea quis nescit medicas errasse per herbas?</l>
<l rend="indent" TEIform="l" part="N">Argutaque illis accinuisse lyra.</l>
<l TEIform="l" part="N">Fons sacer ora rigans vatum divinus Homerus,</l>
<l rend="indent" TEIform="l" part="N">Hei quantis medicos laudibus ille vehit?</l>
<l TEIform="l" part="N">Quantus in herbarum memorandis viribus idem est?</l>
<l rend="indent" TEIform="l" part="N">Moly sacrum quanto condidit ore suum?</l>
<l TEIform="l" part="N">Quod non arte sua superare venefica Circe,</l>
<l rend="indent" TEIform="l" part="N">Non Ithacum possit detinuisse suum.</l>
<l TEIform="l" part="N">Dona voluptifici Nepentheos incluta sacri,</l>
<l rend="indent" TEIform="l" part="N">Qualia sint illo nemo canente rogat.</l>
<l TEIform="l" part="N">Paeona Phylliriden magnum, Phoebique nepotes,</l>
<l rend="indent" TEIform="l" part="N">Heroa quoties tollit ad astra tuba?</l>
<l TEIform="l" part="N">Ille virum multis medicum quoque praetulit unum,</l>
<l rend="indent" TEIform="l" part="N">Omnibus instructum posse latere nihil.</l>
<l TEIform="l" part="N">Plurima Pythagoras, inter quae scripta reliquit</l>
<l rend="indent" TEIform="l" part="N">Plurima, quas vires quaelibet herba ferat.</l>

<pb id="s904" n="100b" TEIform="pb"/>

<l TEIform="l" part="N">Nimirum exosus carnes, tam cautus in herbis</l>
<l rend="indent" TEIform="l" part="N">Si fuit, hoc factum quo tueatur habet.</l>
<l TEIform="l" part="N">Quis vel Aristotelem nescit, magnumve Platona</l>
<l rend="indent" TEIform="l" part="N">Praeclare medicae consuluisse rei?</l>
<l TEIform="l" part="N">Chrysippum taceo, Theophrasti scripta leguntur,</l>
<l rend="indent" TEIform="l" part="N">Romanos ingens est numerare labor.</l>
<l TEIform="l" part="N">Nulla magis magnum Mythridatem gloria rerum</l>
<l rend="indent" TEIform="l" part="N">Laudibus aeternis, quam medicina tulit.</l>
<l TEIform="l" part="N">Cuius ab ingenio quam nobile pharmacon exstet,</l>
<l rend="indent" TEIform="l" part="N">Saepe minus caute sumpta venena probant.</l>
<l TEIform="l" part="N">Quos Arabas, quos Chaldaeos? quos dicere Persas,</l>
<l rend="indent" TEIform="l" part="N">Nomina si libeat barbara multa, queam?</l>
<l TEIform="l" part="N">Si libet exemplis uti melioribus, ipsum</l>
<l rend="indent" TEIform="l" part="N">Aspice, qui medicum se docet esse, deum.</l>
<l TEIform="l" part="N">Illinit hic oculis commistum pulvere sputum,</l>
<l rend="indent" TEIform="l" part="N">Hic oleo et vino vulnera foeda lavat.</l>
<l TEIform="l" part="N">Diversum ille suis abituris iussit in orbem,</l>
<l rend="indent" TEIform="l" part="N">Hospitibus medicas addere saepe manus.</l>
<l TEIform="l" part="N">Dum vinum Iuveni Paulus praescribit amato,</l>
<l rend="indent" TEIform="l" part="N">Parte aliqua medicus numquid et ipse fuit?</l>
<l TEIform="l" part="N">Luminibus captum dum liberat arte medendi</l>
<l rend="indent" TEIform="l" part="N">Angelus invenit, quod modo nomen habet.</l>
<l TEIform="l" part="N">O studium caeleste, datam divinitus artem,</l>
<l rend="indent" TEIform="l" part="N">Divinae illae animae nomina cuius amant.</l>
<l TEIform="l" part="N">Iudicia heu perversa hominum, nescire pudendum</l>
<l rend="indent" TEIform="l" part="N">Creditur infausti vilia damna lucri.</l>

<pb id="s905" n="101a" TEIform="pb"/>

<l TEIform="l" part="N">Scire pudet, qua nam possint ratione tueri</l>
<l rend="indent" TEIform="l" part="N">Lucrum quo maius fata dedere nihil.</l>
<l TEIform="l" part="N">Quod si fortis erit, si verus habetur amicus</l>
<l rend="indent" TEIform="l" part="N">Fortunam socius qui per utramque manet,</l>
<l TEIform="l" part="N">Nemo magis fidus medico, qui tempore duro</l>
<l rend="indent" TEIform="l" part="N">Ipse quoque ut valeas, multa pericla subit.</l>
<l TEIform="l" part="N">Cum fugiunt agnati omnes, hic solus adhaeret,</l>
<l rend="indent" TEIform="l" part="N">Quamque alii nequeunt, monstrat et addit opem.</l>
<l TEIform="l" part="N">Heu nimis ingratos, opera qui talis <note anchored="yes" TEIform="note" place="unspecified">1524, 1531: Orig.: tales</note> amici</l>
<l rend="indent" TEIform="l" part="N">Servati, oderunt (proh pudor) artificem.</l>
<l TEIform="l" part="N">Nam quia desperant sat praemia digna rependi</l>
<l rend="indent" TEIform="l" part="N">Posse, viri vultus sustinuisse grave est</l>
<l TEIform="l" part="N">Si quis ab utilibus pretia aestimet, haec quoque rerum</l>
<l rend="indent" TEIform="l" part="N">Inferior nulli est quaestibus atque lucro</l>
<l TEIform="l" part="N">Quamquam maior erat, quam qui ratione sileri</l>
<l rend="indent" TEIform="l" part="N">Ulla divinae debeat artis honor.</l>
<l TEIform="l" part="N">Pauca tamen referam, nec enim fuit illa per omnes</l>
<l rend="indent" TEIform="l" part="N">Cogendis subito fructibus uberior.</l>
<l TEIform="l" part="N">Praemia si memorem, quibus illam pendere Reges</l>
<l rend="indent" TEIform="l" part="N">Sint soliti, nullam dicar habere fidem.</l>
<l TEIform="l" part="N">Quem tu donaris centum Ptolemaee talentis,</l>
<l rend="indent" TEIform="l" part="N">Antiochum patrem consule, certus eris.</l>
<l TEIform="l" part="N">Pluris Alexander Critobulum fecit, et auxit</l>
<l rend="indent" TEIform="l" part="N">Divitiis, quales dicere musa fugit.</l>
<l TEIform="l" part="N">Portentosa quidem res est, sed vera relatu,</l>
<l rend="indent" TEIform="l" part="N">Roma quibus medicos quaestibus extulerit.</l>

<pb id="s906" n="101b" TEIform="pb"/>

<l TEIform="l" part="N">Quinquaginta super sestertia pone ducentis,</l>
<l rend="indent" TEIform="l" part="N">Annua quae medicis prodiga Roma dedit</l>
<l TEIform="l" part="N">At bene si numeres sex haec tibi milia nummum,</l>
<l rend="indent" TEIform="l" part="N">Plusque ferunt aeris, quod vehit unda Tagi</l>
<l TEIform="l" part="N">Quid tamen haec priscis iuvet extraxisse latebris</l>
<l rend="indent" TEIform="l" part="N">Praesentem faciunt tempora nostra fidem.</l>
<l TEIform="l" part="N">Nam quot in hoc numero Croesique Midaeque coactis</l>
<l rend="indent" TEIform="l" part="N">Divitiis audent Regibus esse pares?</l>
<l TEIform="l" part="N">Utque ferunt, aliae flores sine fructibus artes,</l>
<l rend="indent" TEIform="l" part="N">Sic haec largiflua praestat utrumque manu.</l>
<l TEIform="l" part="N">Frigebunt steriles Musae, sine nomine Rhetor</l>
<l rend="indent" TEIform="l" part="N">Frustra pro sola laude disertus erit.</l>
<l TEIform="l" part="N">Musicus ut cantu superet Sirenas, egebit.</l>
<l rend="indent" TEIform="l" part="N">Ingeniosa licet, nuda mathesis erit.</l>
<l TEIform="l" part="N">Haec et plura, aliquo nisi sint insignia cultu.</l>
<l rend="indent" TEIform="l" part="N">Urgentem poterunt vix pepulisse famem.</l>
<l TEIform="l" part="N">Ipsa suos aegre ditabunt iura professos,</l>
<l rend="indent" TEIform="l" part="N">Ni fuerint summis artis honore pares.</l>
<l TEIform="l" part="N">Adde quod e sacris raro gravis arca paratur</l>
<l rend="indent" TEIform="l" part="N">Vivere nam recte nemo libenter emit.</l>
<l TEIform="l" part="N">Sola suos facili cultores arte tuetur,</l>
<l rend="indent" TEIform="l" part="N">Extulit in famam quos medicina semel.</l>
<l TEIform="l" part="N">Illa brevi magnos explorat tempore quaestus,</l>
<l rend="indent" TEIform="l" part="N">Et solo immensas nomine conflat opes.</l>
<l TEIform="l" part="N">Quin etiam terris non omnes omnibus artes,</l>
<l rend="indent" TEIform="l" part="N">In pretio lucri fertilis instar habent.</l>

<pb id="s907" n="102a" TEIform="pb"/>

<l TEIform="l" part="N">Sarmaticis Rhetor fugiet derisus ab oris,</l>
<l rend="indent" TEIform="l" part="N">Cognitio est legum limite clausa brevi.</l>
<l TEIform="l" part="N">Ipse suae redeat patriae divinus Homerus,</l>
<l rend="indent" TEIform="l" part="N">Ipsum se superet carmine, pauper erit.</l>
<l TEIform="l" part="N">Heu aevum insipiens, heu barbara saecula, felix</l>
<l rend="indent" TEIform="l" part="N">Cui tales nasci contigit ante dies.</l>
<l TEIform="l" part="N">Non tamen ista queri fuit hic opus, omnibus artes</l>
<l rend="indent" TEIform="l" part="N">Cum pereant aliae gentibus, una manet.</l>
<l TEIform="l" part="N">Una ubicumque satis praestat medicina lucelli</l>
<l rend="indent" TEIform="l" part="N">Terrarum, quamvis ad Garamantas eas.</l>
<l TEIform="l" part="N">I pete climatibus contraria climata nostris</l>
<l rend="indent" TEIform="l" part="N">I pete caelivagi Solis utrumque larem.</l>
<l TEIform="l" part="N">Invenies, quo mox ditescas foenore, vitam</l>
<l rend="indent" TEIform="l" part="N">Nam petit <note anchored="yes" TEIform="note" place="unspecified">1524, 1531: Orig.: petet</note>, et medica gens eget omnis ope.</l>
<l TEIform="l" part="N">Hoc quoque sunt ipsum qui dicant esse pudendum,</l>
<l rend="indent" TEIform="l" part="N">Immodicos quaestus quod medicina ferat.</l>
<l TEIform="l" part="N">Verum, sed meritis benefacta rependere nullis,</l>
<l rend="indent" TEIform="l" part="N">Hoc opus ingrati, et iusta negantis erat.</l>
<l TEIform="l" part="N">Hanc Cato damnavit nimium Romanus, at ipsum</l>
<l rend="indent" TEIform="l" part="N">Conveniens duris moribus illud erat.</l>
<l TEIform="l" part="N">Sunt quoque qui medicos impune occidere clamant,</l>
<l rend="indent" TEIform="l" part="N">Quod poterant, virtus non voluisse fuit.</l>
<l TEIform="l" part="N">Iam miserum est medici praescriptis vivere (ut aiunt)</l>
<l rend="indent" TEIform="l" part="N">O vocem, furias quae decuisse queat.</l>
<l TEIform="l" part="N">Scilicet enerves hebetari profuit artus,</l>
<l rend="indent" TEIform="l" part="N">Mille voluptatum desidiaeque modis.</l>

<pb id="s908" n="102b" TEIform="pb"/>

<l TEIform="l" part="N">Sed quid opus tales verbis convellere causas,</l>
<l rend="indent" TEIform="l" part="N">Quae sine iudicio pondus habente cadunt?</l>
<l TEIform="l" part="N">Namque graves arti poenas hi saepe dederunt,</l>
<l rend="indent" TEIform="l" part="N">Qui tantum probris impetiere decus.</l>
<l TEIform="l" part="N">Quod si sunt aliqui (sicut sunt multa malorum</l>
<l rend="indent" TEIform="l" part="N">Milia) qui tantum nomine sunt medici.</l>
<l TEIform="l" part="N">Ecquid iniquius est, hominum quam moribus artem</l>
<l rend="indent" TEIform="l" part="N">Arguere, et laudem criminis esse loco?</l>
<l TEIform="l" part="N">Nulla est relligio, tam sancta professio nulla est:</l>
<l rend="indent" TEIform="l" part="N">Quae nullos habeat sustineatque malos.</l>
<l TEIform="l" part="N">Quis dabit, ut qualem votis optare solemus,</l>
<l rend="indent" TEIform="l" part="N">Contingat princeps, hic et ubique bonus?</l>
<l TEIform="l" part="N">Ergone maiestas damnanda est nominis huius</l>
<l rend="indent" TEIform="l" part="N">Si sit paucorum crimine facta nocens?</l>
<l TEIform="l" part="N">Omnibus haud noceat quosdam peccasse fateri.</l>
<l rend="indent" TEIform="l" part="N">Peccarunt homines, ars sine fraude fuit.</l>
<l TEIform="l" part="N">Quis non et medicum Musis, et Apolline dignum,</l>
<l rend="indent" TEIform="l" part="N">Et plenum numeris omnibus esse volet?</l>
<l TEIform="l" part="N">Quem si forte neget nostrae fortuna saluti,</l>
<l rend="indent" TEIform="l" part="N">Huc tamen eniti, possit ut esse, decet.</l>
<l TEIform="l" part="N">Et poterat, tantum videatur posse, nec huius</l>
<l rend="indent" TEIform="l" part="N">Molis iners ratio pondere victa cadat.</l>
<l TEIform="l" part="N">Et multi potuere, et ab huius nomine laudis,</l>
<l rend="indent" TEIform="l" part="N">Condecorant nostros milia multa dies.</l>
<l TEIform="l" part="N">Sed quis erit modus? et quem finem nostra videbunt</l>
<l rend="indent" TEIform="l" part="N">Carmina, si quae sunt, scribere plura velim?</l>

<pb id="s909" n="103a" TEIform="pb"/>

<l TEIform="l" part="N">Et portum video, et longum mare restat eundum</l>
<l rend="indent" TEIform="l" part="N">Sed quia praestiterat, litora prima petam.</l>
<l TEIform="l" part="N">Si placida antiquis accessit gratia rebus,</l>
<l rend="indent" TEIform="l" part="N">Hac nihil antiquum novimus arte magis.</l>
<l TEIform="l" part="N">Si bonus inventis pretium dedit artibus auctor,</l>
<l rend="indent" TEIform="l" part="N">Artifices fama est hanc reperisse deos.</l>
<l TEIform="l" part="N">Si venit gravitas ab honoribus ulla peractis.</l>
<l rend="indent" TEIform="l" part="N">Divinis meruit laudibus illa coli.</l>
<l TEIform="l" part="N">Si sunt in pretio, quae magnis digna videntur,</l>
<l rend="indent" TEIform="l" part="N">Semper apud Reges maxima visa fuit.</l>
<l TEIform="l" part="N">Si quod difficile est, pulchrum quoque pulchrius hac est.</l>
<l rend="indent" TEIform="l" part="N">Cum sit et hac usu grandius arte nihil.</l>
<l TEIform="l" part="N">Si spectare libet quid, possit quanta facultas,</l>
<l rend="indent" TEIform="l" part="N">Haec fugientem animam sola tenere potest.</l>
<l TEIform="l" part="N">Si quid inest rebus quiddam quod saepe necesse est</l>
<l rend="indent" TEIform="l" part="N">Nulla sub hanc tantum gloria laudis habet.</l>
<l TEIform="l" part="N">Si virtus spectanda, quid est vel honestius usquam</l>
<l rend="indent" TEIform="l" part="N">Quam servare hominem, qui periturus erat?</l>
<l TEIform="l" part="N">Si quis ab utilibus venit favor, omnibus huius</l>
<l rend="indent" TEIform="l" part="N">Ut fuit et maior, gratior usus erat.</l>
<l TEIform="l" part="N">Ex animo talem ergo animum tibi gratulor Hune</l>
<l rend="indent" TEIform="l" part="N">Tam bona qui potuit deligere ista sibi.</l>
<l TEIform="l" part="N">Perge modo, et totis incumbere viribus aude,</l>
<l rend="indent" TEIform="l" part="N">Unde novus studiis iam tibi surgit honor,</l>
<l TEIform="l" part="N">Unde tibi faciles texunt nova serta Napeae,</l>
<l rend="indent" TEIform="l" part="N">Ista quidem vario germine floret humus:</l>

<pb id="s910" n="103b" TEIform="pb"/>

<l TEIform="l" part="N">Hoc iter ad Musas ego te comitabor euntem,</l>
<l rend="indent" TEIform="l" part="N">Haec quoque (si nescis) proxima ad astra via est.</l>
<l TEIform="l" part="N">Haec tibi disparibus cecini dictata camenis,</l>
<l rend="indent" TEIform="l" part="N">Dum subita medicus ludit Apollo chely.</l>
<l TEIform="l" part="N">Quae quantum nobis, tantum debebis Erasmo,</l>
<l rend="indent" TEIform="l" part="N">Qui prior omnibus haec, sed sine lege dedit.</l>
<l TEIform="l" part="N">Nos prius eximie culto succidimus horto</l>
<l rend="indent" TEIform="l" part="N">Parte bona, quae nunc pauca, sed apta vides,</l>
<l TEIform="l" part="N">Addidimus quoque ceu nostro de flore corollas</l>
<l rend="indent" TEIform="l" part="N">Quarum lecturos non puduisse queat.</l>
<l TEIform="l" part="N">Et ne cassa modo passim, et sine lege iacerent,</l>
<l rend="indent" TEIform="l" part="N">Legimus, et numeros iussimus esse. Vale.</l>
</lg>
<trailer TEIform="trailer">FINIS</trailer>
</div1></body></text>









</TEI.2>