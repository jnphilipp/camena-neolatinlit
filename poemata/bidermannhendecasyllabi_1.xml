<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Silvulae Hendecasyllaborum. Libri tres.</title>
<title type="sub" TEIform="title">Machine-readable text</title>
<author n="Bider" TEIform="author">Bidermann, Jakob</author>
<editor TEIform="editor" role="editor">Hautt, David</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, August 2004</edition>
<respStmt TEIform="respStmt"><name TEIform="name">Knebusch</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/bider7" type="href" id="bider7" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note> 
<note type="pathname" anchored="yes" TEIform="note" place="unspecified">bider7</note>
<note type="filename" anchored="yes" TEIform="note" place="unspecified">bidermannhendecasyllabi.html</note>
<note type="titleimage" anchored="yes" TEIform="note" place="unspecified">bider001.jpg</note>
<note type="srcfile" anchored="yes" TEIform="note" place="unspecified">bidermannhendecasyllabi.xml</note>
<note type="imgpath" anchored="yes" TEIform="note" place="unspecified">bider7/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">1647</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">10 November 2003</date>
<respStmt TEIform="respStmt">
<name TEIform="name">Martin Tavakolian</name>
<resp TEIform="resp">markup</resp>
</respStmt>
<item TEIform="item">TEI header and tagging added; typed text - structural tagging complete - no semantic tagging - Morpheus-spell check</item>
</change>
</revisionDesc>
</teiHeader>





<text><body><div1 type="book">
<pb id="s005" n="5" TEIform="pb"/>

<head>SILVULARUM LIBER PRIMUS.</head>
<div2 id="BiSL.1.01" n="1" type="part" org="uniform" sample="complete" TEIform="div2" part="N">

	<head>	 I.
	TUSCULANUM,
	sive Amoenitas vernans.</head>
	
		
<div3 id="BiSL.1.01.01" n="1" type="poem" org="uniform" sample="complete" TEIform="div3" part="N">
<head>
			I.</head><lg org="uniform" sample="complete" TEIform="lg" part="N">
<l TEIform="l" part="N">Qua de collibus uvidis superbam</l>
<l TEIform="l" part="N">Spectant TELEGONI vireta Romam,</l>
<l TEIform="l" part="N">Hic omnes ego GRATIAS perennem</l>
<l TEIform="l" part="N">Cum Musis puto collocasse sedem.</l>
<l TEIform="l" part="N">Non illis plaga praeferatur illa,</l>
<l TEIform="l" part="N">Quae Permesside temperatur unda:</l>
<l TEIform="l" part="N">Non Cyrrhae iuga, non gemella sese</l>
<l TEIform="l" part="N">Tentent culmina comparare Nysae.</l>
<l TEIform="l" part="N">Et Campania possit ipsa victas</l>
<l TEIform="l" part="N">Horum deliciis putare Baias.</l>

</lg></div3><div3 id="BiSL.1.01.02" n="2" type="poem" org="uniform" sample="complete" TEIform="div3" part="N">
<head>
		II.</head><lg org="uniform" sample="complete" TEIform="lg" part="N">
<l TEIform="l" part="N">O Tempe mera! Quis lares in istis</l>
<l TEIform="l" part="N">Non optet sibi collibus! Sapisti,</l>
<l TEIform="l" part="N">Lucullo praeeunte, quisquis isto</l>
<l TEIform="l" part="N">Quaesisti tibi praedium in vireto.</l>
<l TEIform="l" part="N">Et tu maxime Romuli nepotum,</l>
<l TEIform="l" part="N">Quot sunt, quotque fuere, tu Sapisti,</l>
<l TEIform="l" part="N">Qui villae celebrata Tusculanae</l>
<l TEIform="l" part="N">Septenis iuga montibus Quirini,</l>
<l TEIform="l" part="N">Villisque omnibus, omnibusque clivis,</l>
<l TEIform="l" part="N">Roma vix patiente, praetulisti.</l>

<pb id="s006" n="3" TEIform="pb"/>
</lg></div3><div3 id="BiSL.1.01.03" n="3" type="poem" org="uniform" sample="complete" TEIform="div3" part="N">
<head>	
		III.</head><lg org="uniform" sample="complete" TEIform="lg" part="N">
<l TEIform="l" part="N">Hic caeli facies serena nullis</l>
<l TEIform="l" part="N">Turbat nubibus ora; Siriosque</l>
<l TEIform="l" part="N">Blando frigore temperat calores.</l>
<l TEIform="l" part="N">Hic regnant Zephyri, iubentque saevas</l>
<l TEIform="l" part="N">Ventorum (licet Aeolus repugnet)</l>
<l TEIform="l" part="N">Totis cedere finibus procellas.</l>
<l TEIform="l" part="N">Hic ver assiduos virente pingit</l>
<l TEIform="l" part="N">Et florum, et fruticum colore campos:</l>
<l TEIform="l" part="N">Et potum Bromius pluente semper</l>
<l TEIform="l" part="N">Autumnum videt ebriumque praelo.</l>
</lg></div3><div3 id="BiSL.1.01.04" n="4" type="poem" org="uniform" sample="complete" TEIform="div3" part="N">
<head>	
		IV.</head><lg org="uniform" sample="complete" TEIform="lg" part="N">
<l TEIform="l" part="N">Phaeacum nemus erubescit; et se</l>
<l TEIform="l" part="N">Victum iudice confitetur orbe.</l>
<l TEIform="l" part="N">Cedunt aemula, respuuntque famam</l>
<l TEIform="l" part="N">Maiorem, biferi Roseta Paesti.</l>
<l TEIform="l" part="N">Et vernam iubet Hybla delicatae</l>
<l TEIform="l" part="N">Longe cedere gloriam Triquetrae.</l>
<l TEIform="l" part="N">Quin ipsa aurea poma, fabuloso</l>
<l TEIform="l" part="N">Servantur male tuta quae Dracone,</l>
<l TEIform="l" part="N">Spernunt Hesperides, nemusque nota</l>
<l TEIform="l" part="N">Felix arbore, deserunt Sorores.</l>
</lg></div3><div3 id="BiSL.1.01.05" n="5" type="poem" org="uniform" sample="complete" TEIform="div3" part="N">
<head>	
		V.</head><lg org="uniform" sample="complete" TEIform="lg" part="N">
<l TEIform="l" part="N">Nam qualis nemorumque frondiumque.</l>
<l TEIform="l" part="N">Illic spargitur umbra? perque laurus</l>
<l TEIform="l" part="N">Quanto murmure ludit aura? perque</l>
<l TEIform="l" part="N">Proceras fragor ambulat cupressos?</l>
<l TEIform="l" part="N">Vix lucos mihi divites, et hortos,</l>
<l TEIform="l" part="N">Et myrto tenera, brevique buxo</l>
<l TEIform="l" part="N">Praetextas vacat areas, torosque</l>
<l TEIform="l" part="N">Confertis numerare cum rosetis:</l>
<l TEIform="l" part="N">Sed pomis ibi pendulis gravatos</l>
<l TEIform="l" part="N">Mirari iuvat hinc et inde ramos.</l>
</lg></div3><div3 id="BiSL.1.01.06" n="6" type="poem" org="uniform" sample="complete" TEIform="div3" part="N">

<pb id="s007" n="7" TEIform="pb"/>
<head>
		VI.</head><lg org="uniform" sample="complete" TEIform="lg" part="N">
<l TEIform="l" part="N">Vix Pomona capit tot ipsa totis</l>
<l TEIform="l" part="N">Campi delicias sui canistris.</l>
<l TEIform="l" part="N">Hic Afri tuberes; et advenarum</l>
<l TEIform="l" part="N">Prunorum genus: hic amygdalorum.</l>
<l TEIform="l" part="N">Hic ex Armeniis petita pratis</l>
<l TEIform="l" part="N">Miro poma sapore blandiuntur.</l>
<l TEIform="l" part="N">Hic de Perside noxia, paterni</l>
<l TEIform="l" part="N">Mala immunia prodeunt veneni.</l>
<l TEIform="l" part="N">Illic Appia Claudiis, et illic</l>
<l TEIform="l" part="N">Contendunt Amerina cum Volemis.</l>
</lg></div3><div3 id="BiSL.1.01.07" n="7" type="poem" org="uniform" sample="complete" TEIform="div3" part="N">
<head>	
		VII.</head><lg org="uniform" sample="complete" TEIform="lg" part="N">
<l TEIform="l" part="N">Quid ficus ego iam, quid appetita</l>
<l TEIform="l" part="N">Infanti melimela? quid trecentas</l>
<l TEIform="l" part="N">Et mali memorem, pyrique formas?</l>
<l TEIform="l" part="N">Hic miscentur Apyrinis Olivae,</l>
<l TEIform="l" part="N">Hic lanugine cum Cydoniorum,</l>
<l TEIform="l" part="N">Flagrat Citria turba: Punicisque</l>
<l TEIform="l" part="N">Stat vicinia purpurata granis.</l>
<l TEIform="l" part="N">Circum, Mespila, Sorba, Mora, Baccae,</l>
<l TEIform="l" part="N">Plebeium genus: alteraeque mille,</l>
<l TEIform="l" part="N">Et frugum. et fruticum, arborumque formae.</l>
</lg></div3><div3 id="BiSL.1.01.08" n="8" type="poem" org="uniform" sample="complete" TEIform="div3" part="N">
<head>	
		VIII.</head><lg org="uniform" sample="complete" TEIform="lg" part="N">
<l TEIform="l" part="N">Mox vites (patrimonium Lyaei</l>
<l TEIform="l" part="N">Immensum) modo pensiles ab ulmis</l>
<l TEIform="l" part="N">Occurrunt, modo ridicis ligatae,</l>
<l TEIform="l" part="N">Plenae versicoloribus racemis,</l>
<l TEIform="l" part="N">His liventibus, his rubore pictis,</l>
<l TEIform="l" part="N">His fusca latitantibus sub umbra.</l>
<l TEIform="l" part="N">Quas cum videris aestimator uvas,</l>
<l TEIform="l" part="N">Illis tu neque Lesbias, nec agro</l>
<l TEIform="l" part="N">In Chio genitas, nec in Caleno</l>
<l TEIform="l" part="N">Possis vitibus anteferre vites.</l>
</lg></div3><div3 id="BiSL.1.01.09" n="9" type="poem" org="uniform" sample="complete" TEIform="div3" part="N">
<head>	
<pb id="s008" n="8" TEIform="pb"/>

		IX.</head><lg org="uniform" sample="complete" TEIform="lg" part="N">
<l TEIform="l" part="N">His in collibus, inque Tusculani</l>
<l TEIform="l" part="N">Formoso meditullii umbilico</l>
<l TEIform="l" part="N">En, rerum domini, et togata Martis</l>
<l TEIform="l" part="N">Gradivi soboles, Patresque sacro</l>
<l TEIform="l" part="N">Clari murice, quanta cum superbis</l>
<l TEIform="l" part="N">Omnes atria moliantur aulis?</l>
<l TEIform="l" part="N">Passim cernere te putes tot urbes,</l>
<l TEIform="l" part="N">Quot cernis iugo in unico penates.</l>
<l TEIform="l" part="N">Vasta mole solum premunt, et altas</l>
<l TEIform="l" part="N">Terrent culmina celsiora nubes.</l>
</lg></div3><div3 id="BiSL.1.01.10" n="10" type="poem" org="uniform" sample="complete" TEIform="div3" part="N">
<head>	
		X.</head><lg org="uniform" sample="complete" TEIform="lg" part="N">
<l TEIform="l" part="N">Illo a vertice, cernis, ut relucent</l>
<l TEIform="l" part="N">Insignes genio Draconis arces?</l>
<l TEIform="l" part="N">Lydas intus opes, et eruditis</l>
<l TEIform="l" part="N">Quicquid vel color artifex tabellis,</l>
<l TEIform="l" part="N">Vel caeli labor Attici futuris</l>
<l TEIform="l" part="N">Mirandum Statuariis reliquit:</l>
<l TEIform="l" part="N">Vel Cimelia sumptuosa raris</l>
<l TEIform="l" part="N">In Regum penetralibus recondunt;</l>
<l TEIform="l" part="N">Vel toto quod in Orbe habetur, una</l>
<l TEIform="l" part="N">Id monstrat placidi Draconis aula.</l>
</lg></div3><div3 id="BiSL.1.01.11" n="11" type="poem" org="uniform" sample="complete" TEIform="div3" part="N">
<head>	
		XI.</head><lg org="uniform" sample="complete" TEIform="lg" part="N">
<l TEIform="l" part="N">Hanc arcem, tumulo e minore maior</l>
<l TEIform="l" part="N">Spectat Regia: cui Neroniana,</l>
<l TEIform="l" part="N">(Quamvis aurea, siderumque certos</l>
<l TEIform="l" part="N">Aequis passibus aemulata cursus)</l>
<l TEIform="l" part="N">Vel primas daret aula, vel secundas.</l>
<l TEIform="l" part="N">Hac triplex via, tonsili cupresso</l>
<l TEIform="l" part="N">Praetextas aperitur inter umbras,</l>
<l TEIform="l" part="N">Et scenae seriem explicat virentis:</l>
<l TEIform="l" part="N">Quam spectans procul, arbitrere, pictis</l>
<l TEIform="l" part="N">Trinos surgere parietes tapetis.</l>
</lg></div3><div3 id="BiSL.1.01.12" n="12" type="poem" org="uniform" sample="complete" TEIform="div3" part="N">
<head>	
<pb id="s009" n="9" TEIform="pb"/>

		XII.</head><lg org="uniform" sample="complete" TEIform="lg" part="N">
<l TEIform="l" part="N">Tum porro riguas videbis undas</l>
<l TEIform="l" part="N">Omni ludere parte; quas rotatus</l>
<l TEIform="l" part="N">Per Montis iuga Tusculana, fracto</l>
<l TEIform="l" part="N">Cogit murmure commeare rivus.</l>
<l TEIform="l" part="N">Donec per tacitas subinde rimas.</l>
<l TEIform="l" part="N">Arcanis tubulisque fistulisque</l>
<l TEIform="l" part="N">Absorptus liquor, abdito parentis</l>
<l TEIform="l" part="N">E terrae iubeat sinu renatas</l>
<l TEIform="l" part="N">Magno faenore, et hinc, et hinc, et illinc</l>
<l TEIform="l" part="N">Centum faucibus exsilire lymphas.</l>
</lg></div3><div3 id="BiSL.1.01.13" n="13" type="poem" org="uniform" sample="complete" TEIform="div3" part="N">
<head>	
		XIII.</head><lg org="uniform" sample="complete" TEIform="lg" part="N">
<l TEIform="l" part="N">O miracula fontium! quot artes!</l>
<l TEIform="l" part="N">Quot lusus temere iocantis undae?</l>
<l TEIform="l" part="N">Non illos Thetis ipsa, Tethyosque</l>
<l TEIform="l" part="N">Quotquot sunt, fueruntque eruntque, Neptes</l>
<l TEIform="l" part="N">Omnes omnibus aemulentur undis.</l>
<l TEIform="l" part="N">Hac, ima (viden?) imber e caverna</l>
<l TEIform="l" part="N">Quanto se levet impetu? gravique</l>
<l TEIform="l" part="N">Sub terrae impatiens sinu Typhoeus</l>
<l TEIform="l" part="N">Quantis faucibus hiscat, ut refusas</l>
<l TEIform="l" part="N">In caelum iaculetur usque lymphas?</l>
</lg></div3><div3 id="BiSL.1.01.14" n="14" type="poem" org="uniform" sample="complete" TEIform="div3" part="N">
<head>	
		XIV.</head><lg org="uniform" sample="complete" TEIform="lg" part="N">
<l TEIform="l" part="N">Erumpit fragor improbus. Minari</l>
<l TEIform="l" part="N">Titanas Superis, et arma ruptis</l>
<l TEIform="l" part="N">Instaurare putes resumpta vinclis;</l>
<l TEIform="l" part="N">Iussosque Aeolia furente circum</l>
<l TEIform="l" part="N">Ventos stridere, murmurare nubes,</l>
<l TEIform="l" part="N">Et rupes tremere, et crepare cautes;</l>
<l TEIform="l" part="N">Et Caelum fremere, et tumultuosos</l>
<l TEIform="l" part="N">Mixta grandine provocare nimbos,</l>
<l TEIform="l" part="N">Et confundere turbines, et auctis</l>
<l TEIform="l" part="N">Iam iam fulmina parturire flammis.</l>
</lg></div3><div3 id="BiSL.1.01.15" n="15" type="poem" org="uniform" sample="complete" TEIform="div3" part="N">
<head>	
<pb id="s010" n="10" TEIform="pb"/>

		XV.</head><lg org="uniform" sample="complete" TEIform="lg" part="N">
<l TEIform="l" part="N">Ille autem, validos anhelus astris</l>
<l TEIform="l" part="N">Qui labentibus admovet lacertos</l>
<l TEIform="l" part="N">Caeli baiulus, ut recurvus ampla</l>
<l TEIform="l" part="N">Subiectos humeros fatigat urna?</l>
<l TEIform="l" part="N">Supra sidereus fatiscit Orbis,</l>
<l TEIform="l" part="N">Et centum pluit imbribus. Sed infra</l>
<l TEIform="l" part="N">Durus durat Atlas, et usque sudat,</l>
<l TEIform="l" part="N">Dum centum madet imbribus: Nec illi</l>
<l TEIform="l" part="N">Usquam est Spongia, qua sibi fluentem</l>
<l TEIform="l" part="N">Vultu tergeat humido liquorem.</l>
</lg></div3><div3 id="BiSL.1.01.16" n="16" type="poem" org="uniform" sample="complete" TEIform="div3" part="N">
<head>	
		XVI.</head><lg org="uniform" sample="complete" TEIform="lg" part="N">
<l TEIform="l" part="N">Qua vero teretem locus repandi</l>
<l TEIform="l" part="N">In formam sinuatus est theatri,</l>
<l TEIform="l" part="N">Hic in marmore rustico monaules</l>
<l TEIform="l" part="N">Cyclops accubat, obstrepente lympha.</l>
<l TEIform="l" part="N">Luditque et digitis rudem pererrat</l>
<l TEIform="l" part="N">Cantor grandibus absonus cicutam.</l>
<l TEIform="l" part="N">Hac sese probat arte; et insecutas</l>
<l TEIform="l" part="N">Mulcet carmine barbaro bidentes.</l>
<l TEIform="l" part="N">Auscultat Galatea; nec marinae</l>
<l TEIform="l" part="N">Raucum audent melos improbare nymphae.</l>
</lg></div3><div3 id="BiSL.1.01.17" n="17" type="poem" org="uniform" sample="complete" TEIform="div3" part="N">
<head>	
		XVII.</head><lg org="uniform" sample="complete" TEIform="lg" part="N">
<l TEIform="l" part="N">Sed nec pars Caveae sinistra nullos</l>
<l TEIform="l" part="N">Fontana facit accinente ludos.</l>
<l TEIform="l" part="N">Nam Chiron ibi saxeus, bimembri</l>
<l TEIform="l" part="N">Monstrum subiicit obvium figura.</l>
<l TEIform="l" part="N">Huic vocalibus incitata lymphas</l>
<l TEIform="l" part="N">Mugit buccina: qua sonare totum</l>
<l TEIform="l" part="N">Venatu solet Algidum; suisque</l>
<l TEIform="l" part="N">Dum silvis homo quadrupes, et undis</l>
<l TEIform="l" part="N">Suspensa imminet ungula, canoro</l>
<l TEIform="l" part="N">Exterret Dryadas, ferasque cornu.</l>
</lg></div3><div3 id="BiSL.1.01.18" n="18" type="poem" org="uniform" sample="complete" TEIform="div3" part="N">
<head>	
<pb id="s011" n="11" TEIform="pb"/>

		XVIII.</head><lg org="uniform" sample="complete" TEIform="lg" part="N">
<l TEIform="l" part="N">Haud longe, patula natante concha,</l>
<l TEIform="l" part="N">Ludunt Naiades; et maris peritae</l>
<l TEIform="l" part="N">Nec fluctus metuunt suos, nec imbres;</l>
<l TEIform="l" part="N">Sed laetae gelido alvei lavacro,</l>
<l TEIform="l" part="N">Tendunt insidias; et advenarum</l>
<l TEIform="l" part="N">Stantem comminus hospitumque, ludo</l>
<l TEIform="l" part="N">Dum securi inhiant, repente totam</l>
<l TEIform="l" part="N">Nimbis grandibus obruunt coronam.</l>
<l TEIform="l" part="N">Rident Naiades interim: inque vasto,</l>
<l TEIform="l" part="N">HOC, clamatur, HABENT, HABENT, theatro.</l>
</lg></div3><div3 id="BiSL.1.01.19" n="19" type="poem" org="uniform" sample="complete" TEIform="div3" part="N">
<head>	
		XIX.</head><lg org="uniform" sample="complete" TEIform="lg" part="N">
<l TEIform="l" part="N">At circo in medio, iubatus ungues</l>
<l TEIform="l" part="N">Adversum Leo figit in Leonem.</l>
<l TEIform="l" part="N">Stringit bellua belluam, furensque</l>
<l TEIform="l" part="N">Tergum vulnere mutuo cruentat.</l>
<l TEIform="l" part="N">Quae dum praelia curiosus hospes</l>
<l TEIform="l" part="N">Explorat propior, probatque pugnae</l>
<l TEIform="l" part="N">Mirandae speciem; repente bellum</l>
<l TEIform="l" part="N">Pacto faedere belluae remittunt:</l>
<l TEIform="l" part="N">Et versae utraque in hospitem, refusis</l>
<l TEIform="l" part="N">Ultricem glomerant aquam procellis.</l>
</lg></div3><div3 id="BiSL.1.01.20" n="20" type="poem" org="uniform" sample="complete" TEIform="div3" part="N">
<head>	
		XX.</head><lg org="uniform" sample="complete" TEIform="lg" part="N">
<l TEIform="l" part="N">Hic frustra refugus parabis udae</l>
<l TEIform="l" part="N">Spectator pluviam cavere luctae:</l>
<l TEIform="l" part="N">Sudabis madidus, velut Pelasga</l>
<l TEIform="l" part="N">Exires pugil unctus e palaestra.</l>
<l TEIform="l" part="N">Ridebunt Socii, et metum exprobrabunt</l>
<l TEIform="l" part="N">Effusis tibi Panicum cachinnis,</l>
<l TEIform="l" part="N">Qui saxum fugias, merasque pictae.</l>
<l TEIform="l" part="N">Formides pavidus minas leaenae.</l>
<l TEIform="l" part="N">Vix tantum rediens meridiana.</l>
<l TEIform="l" part="N">Venator maduisset ex Arena.</l>
</lg></div3><div3 id="BiSL.1.01.21" n="21" type="poem" org="uniform" sample="complete" TEIform="div3" part="N">
<head>	
<pb id="s012" n="12" TEIform="pb"/>

		XXI.</head><lg org="uniform" sample="complete" TEIform="lg" part="N">
<l TEIform="l" part="N">Vos vero (nec enim silebo) mille</l>
<l TEIform="l" part="N">Instructae latebris, dolisque mille,</l>
<l TEIform="l" part="N">Vos, scalae memorabiles, quis hospes</l>
<l TEIform="l" part="N">Tam cauto pede callidoque, vestros</l>
<l TEIform="l" part="N">Speret posse gradus, et illa caeci</l>
<l TEIform="l" part="N">Tot discrimina tramitis, tot astus,</l>
<l TEIform="l" part="N">Totque evadere lubricos meatus,</l>
<l TEIform="l" part="N">Quin aspergine ter quaterque, et ultra</l>
<l TEIform="l" part="N">Lustratus madeat, suasque fusis</l>
<l TEIform="l" part="N">Miretur fluere imbribus lacernas?</l>
</lg></div3><div3 id="BiSL.1.01.22" n="22" type="poem" org="uniform" sample="complete" TEIform="div3" part="N">
<head>	
		XXII.</head><lg org="uniform" sample="complete" TEIform="lg" part="N">
<l TEIform="l" part="N">Fallaces male subdolique calles,</l>
<l TEIform="l" part="N">Nulli impune meabiles! Sinistra</l>
<l TEIform="l" part="N">Ac <reg orig="dextera" TEIform="reg">dextra</reg> feriunt; supraque et infra;</l>
<l TEIform="l" part="N">Et retro insidias locant, et ante,</l>
<l TEIform="l" part="N">Aeque et comminus eminusque saevi,</l>
<l TEIform="l" part="N">Omni parte nocent: nec impeditis</l>
<l TEIform="l" part="N">Placati pedibus, nec incitatis:</l>
<l TEIform="l" part="N">Occurrunt subeuntibus; sequuntur</l>
<l TEIform="l" part="N">A tergo refugos: et hos, et illos</l>
<l TEIform="l" part="N">Eludunt subitae, ac morantur, undae.</l>
</lg></div3><div3 id="BiSL.1.01.23" n="23" type="poem" org="uniform" sample="complete" TEIform="div3" part="N">
<head>	
		XXIII.</head><lg org="uniform" sample="complete" TEIform="lg" part="N">
<l TEIform="l" part="N">Et vos, quae geminum arduis Columnae</l>
<l TEIform="l" part="N">Miscetis prope nubibus cacumen,</l>
<l TEIform="l" part="N">Vos, quae vertice prodigo iocosos</l>
<l TEIform="l" part="N">Altum cogitis exsilire fontes</l>
<l TEIform="l" part="N">Et vertigine lubrica rotatos</l>
<l TEIform="l" part="N">Maeandri in speciem meare rivos,</l>
<l TEIform="l" part="N">Quo vos nomine vultis ut salutem?</l>
<l TEIform="l" part="N">Ad Gades ego si ultimas viderem</l>
<l TEIform="l" part="N">Vos consistere, dicerem gemellas</l>
<l TEIform="l" part="N">Aequis laudibus, Herculis Columnas.</l>
</lg></div3><div3 id="BiSL.1.01.24" n="24" type="poem" org="uniform" sample="complete" TEIform="div3" part="N">
<head>	
<pb id="s013" n="13" TEIform="pb"/>

		XXIV.</head><lg org="uniform" sample="complete" TEIform="lg" part="N">
<l TEIform="l" part="N">Si taedas ibi fumidas, et umbris</l>
<l TEIform="l" part="N">Circumstantibus intuerer ignes;</l>
<l TEIform="l" part="N">Auderem Pharias vocare Turres:</l>
<l TEIform="l" part="N">Sin Campos ibi Martios: vocandam</l>
<l TEIform="l" part="N">Hanc, Traiane, tuae, hanc tuae putarem</l>
<l TEIform="l" part="N">Antonine, ego Cochleam Columnae.</l>
<l TEIform="l" part="N">Nunc, rorem quia divitem, latentes.</l>
<l TEIform="l" part="N">Per venas prope mille; perque rimas</l>
<l TEIform="l" part="N">Sudatis mihi mille; qua licebit,</l>
<l TEIform="l" part="N">SUDANTES ego vos vocabo METAS.</l>
</lg></div3><div3 id="BiSL.1.01.25" n="25" type="poem" org="uniform" sample="complete" TEIform="div3" part="N">
<head>	
		XXV.</head><lg org="uniform" sample="complete" TEIform="lg" part="N">
<l TEIform="l" part="N">Quas porro laris intimi recessu</l>
<l TEIform="l" part="N">Quas spectamus opes? Cubili ab uno</l>
<l TEIform="l" part="N">Totam disce domum; domum elegantem</l>
<l TEIform="l" part="N">Et cultam, Superi? Editur bivertex</l>
<l TEIform="l" part="N">Clementi tumulo iugum; quod ima</l>
<l TEIform="l" part="N">Dum praeceps ferit ungula caballus,</l>
<l TEIform="l" part="N">Exultant latices, ruuntque caecos</l>
<l TEIform="l" part="N">Non caeco tamen impetu in Canales:</l>
<l TEIform="l" part="N">Et quaqua insinuantur, erudito</l>
<l TEIform="l" part="N">Rupem implent Heliconiam susurro.</l>
</lg></div3><div3 id="BiSL.1.01.26" n="26" type="poem" org="uniform" sample="complete" TEIform="div3" part="N">
<head>	
		XXVI.</head><lg org="uniform" sample="complete" TEIform="lg" part="N">
<l TEIform="l" part="N">Circumfunditur agminis canori</l>
<l TEIform="l" part="N">Ter ternus chorus: Ipse tam modesto</l>
<l TEIform="l" part="N">Phoebus Pierias sedere vultu</l>
<l TEIform="l" part="N">Nunquam viderat antea sorores,</l>
<l TEIform="l" part="N">Laetentur licet, incinantque multa </l>
<l TEIform="l" part="N">Armatae citharaque tibiaque,</l>
<l TEIform="l" part="N">Et testudine tinnula, novenae</l>
<l TEIform="l" part="N">Spirantes anima latente, Musae.</l>
<l TEIform="l" part="N">At Paean sedet arbiter, iocante</l>
<l TEIform="l" part="N">Tractans barbita temperansque plectro.</l>
</lg></div3><div3 id="BiSL.1.01.27" n="27" type="poem" org="uniform" sample="complete" TEIform="div3" part="N">
<head>	
<pb id="s014" n="14" TEIform="pb"/>

		XXVII.</head><lg org="uniform" sample="complete" TEIform="lg" part="N">
<l TEIform="l" part="N">O mendacia, pulcriora veris?</l>
<l TEIform="l" part="N">Quis saxis regit artifex in illis</l>
<l TEIform="l" part="N">Tot sensus animasque? Quis diserta</l>
<l TEIform="l" part="N">Mutis ora tot indidit figuris?</l>
<l TEIform="l" part="N">Lymphis, ecce, docentibus, iocantur</l>
<l TEIform="l" part="N">Et cantant fera saxa! Quis magistris</l>
<l TEIform="l" part="N">Hoc esse ingenium putasset undis?</l>
<l TEIform="l" part="N">Vates Thracia moverit canendo</l>
<l TEIform="l" part="N">Quondam marmora; Tusculana possent</l>
<l TEIform="l" part="N">Ipsum marmora nunc movere Vatem.</l>
</lg></div3><div3 id="BiSL.1.01.28" n="28" type="poem" org="uniform" sample="complete" TEIform="div3" part="N">
<head>	
		XXVIII.</head><lg org="uniform" sample="complete" TEIform="lg" part="N">
<l TEIform="l" part="N">Longum sit modo prosequi colores;</l>
<l TEIform="l" part="N">Et pictas ibi fabulis tabellas.</l>
<l TEIform="l" part="N">Hic Pythona suis ferit sagittis,</l>
<l TEIform="l" part="N">Et morti litat hostiam; Insolentes</l>
<l TEIform="l" part="N">Hic arcu domat arduo Gigantes;</l>
<l TEIform="l" part="N">Hic victum cute Marsyam renudat;</l>
<l TEIform="l" part="N">Hic Graias peritura per carinas</l>
<l TEIform="l" part="N">Fundat Moenia Phoebus: inde mille</l>
<l TEIform="l" part="N">Et mille altera. Diceres in ipsis</l>
<l TEIform="l" part="N">Verum vivere Pythium figuris.</l>
</lg></div3><div3 id="BiSL.1.01.29" n="29" type="poem" org="uniform" sample="complete" TEIform="div3" part="N">
<head>	
		XXIX.</head><lg org="uniform" sample="complete" TEIform="lg" part="N">
<l TEIform="l" part="N">Quo iam, quo remeare delicati</l>
<l TEIform="l" part="N">Me postliminio iubetis Horti?</l>
<l TEIform="l" part="N">Iam pomaria vestra, iam roseta,</l>
<l TEIform="l" part="N">Et Xystos ego et ambulationes</l>
<l TEIform="l" part="N">(Et quae non ego vestra?) curioso</l>
<l TEIform="l" part="N">Dispexi prior attigique vultu:</l>
<l TEIform="l" part="N">Succumbunt oculi, dolentque fessos</l>
<l TEIform="l" part="N">Ad miracula tot labare sensus.</l>
<l TEIform="l" part="N">Accingar tamen. Ire si recusant</l>
<l TEIform="l" part="N">Ultra lumina; gestit ire penna.</l>
</lg></div3><div3 id="BiSL.1.01.30" n="30" type="poem" org="uniform" sample="complete" TEIform="div3" part="N">
<head>	
<pb id="s015" n="15" TEIform="pb"/>

		XXX.</head><lg org="uniform" sample="complete" TEIform="lg" part="N">
<l TEIform="l" part="N">Qua lauru via tonsilique Myrto</l>
<l TEIform="l" part="N">Centum intersecat areas, levesque</l>
<l TEIform="l" part="N">Circumdat topiariis arenas;</l>
<l TEIform="l" part="N">Surgunt frondea monstra; nunc Chimeras,</l>
<l TEIform="l" part="N">Nunc Hydras imitata, nunc pavendos</l>
<l TEIform="l" part="N">Massyli dominos iugi Leones:</l>
<l TEIform="l" part="N">Mentitos ibi Simios; ibi acres</l>
<l TEIform="l" part="N">De propagine myrtea molossos.</l>
<l TEIform="l" part="N">Occurrat lepus; insequi solutis</l>
<l TEIform="l" part="N">Hos credes ibi vertagos habenis.</l>
</lg></div3><div3 id="BiSL.1.01.31" n="31" type="poem" org="uniform" sample="complete" TEIform="div3" part="N">
<head>	
		XXXI.</head><lg org="uniform" sample="complete" TEIform="lg" part="N">
<l TEIform="l" part="N">Pennatum genus alites, iisdem</l>
<l TEIform="l" part="N">Mirandum fabricant larem viretis.</l>
<l TEIform="l" part="N">Stant illic Aquilae, irritum minatae</l>
<l TEIform="l" part="N">Formidantibus impetum Columbis:</l>
<l TEIform="l" part="N">Eoos ibi psittaci colores,</l>
<l TEIform="l" part="N">Et plumas viridi occulunt cupressu:</l>
<l TEIform="l" part="N">Hic Cygnus patrii immemor Cyaci</l>
<l TEIform="l" part="N">Servat myrtea saepta: Thraciaeque</l>
<l TEIform="l" part="N">Instant excubiis grues; et arcent</l>
<l TEIform="l" part="N">Nocturnas subeuntium rapinas.</l>
</lg></div3><div3 id="BiSL.1.01.32" n="32" type="poem" org="uniform" sample="complete" TEIform="div3" part="N">
<head>	
		XXXII.</head><lg org="uniform" sample="complete" TEIform="lg" part="N">
<l TEIform="l" part="N">Sed Cygnos super et grues superbo</l>
<l TEIform="l" part="N">Fertur syrmate Pavus; ac virentes</l>
<l TEIform="l" part="N">Fastu circinat ampliore pennas:</l>
<l TEIform="l" part="N">Vix bellam magis in suo videre</l>
<l TEIform="l" part="N">Iuno se meminit cliente formam.</l>
<l TEIform="l" part="N">Tum, denis sibi saeculis superstes</l>
<l TEIform="l" part="N">Nido se locat in ferace Phoenix;</l>
<l TEIform="l" part="N">At, non Assyriis petita campis.</l>
<l TEIform="l" part="N">Substernit sibi tura: Tusculanas</l>
<l TEIform="l" part="N">Per myrtum redigendus in favillas.</l>
</lg></div3><div3 id="BiSL.1.01.33" n="33" type="poem" org="uniform" sample="complete" TEIform="div3" part="N">
<head>	
<pb id="s016" n="16" TEIform="pb"/>

		XXXIII.</head><lg org="uniform" sample="complete" TEIform="lg" part="N">
<l TEIform="l" part="N">Haec dein, haec, Siculo quis alter Astra</l>
<l TEIform="l" part="N">Expressit radio Senex? Perita</l>
<l TEIform="l" part="N">Per myrti cuneos vagatur umbra,</l>
<l TEIform="l" part="N">Partiturque diem, notatque lapsas</l>
<l TEIform="l" part="N">(Dum lento peragrat vireta passu)</l>
<l TEIform="l" part="N">Ortae lucis et occidentis horas.</l>
<l TEIform="l" part="N">O quas delicias amoena tandem</l>
<l TEIform="l" part="N">Profertis, iuga? Myrteas iubetis</l>
<l TEIform="l" part="N">Vobis prodere lineas, in ipso</l>
<l TEIform="l" part="N">Quid Solis faciat quadriga Caelo.</l>
</lg></div3><div3 id="BiSL.1.01.34" n="34" type="poem" org="uniform" sample="complete" TEIform="div3" part="N">
<head>
		XXXIV.</head><lg org="uniform" sample="complete" TEIform="lg" part="N">
<l TEIform="l" part="N">Nec te praetereo, dolosa centum</l>
<l TEIform="l" part="N">Maeandris via; quae virente lauru</l>
<l TEIform="l" part="N">Fallaces trahis impedita gyros;</l>
<l TEIform="l" part="N">Et flexu irremeabili trecentas</l>
<l TEIform="l" part="N">Decepto obicis advenae latebras.</l>
<l TEIform="l" part="N">Iam vertigine, iam laborat hospes,</l>
<l TEIform="l" part="N">Dum gressu ambiguo has et has et illas,</l>
<l TEIform="l" part="N">Spe tentat nihil annuente, porta,</l>
<l TEIform="l" part="N">Cessa: aut fabula, si nocebis ulli,</l>
<l TEIform="l" part="N">Cretei nova differeris antri.</l>
</lg></div3><div3 id="BiSL.1.01.35" n="35" type="poem" org="uniform" sample="complete" TEIform="div3" part="N">
<head>	
		XXXV.</head><lg org="uniform" sample="complete" TEIform="lg" part="N">
<l TEIform="l" part="N">Quanquam non gravis error est, amoeno</l>
<l TEIform="l" part="N">Longum etsi vagus ambules in horto.</l>
<l TEIform="l" part="N">Non hinc obvius it minante cornu</l>
<l TEIform="l" part="N">Minotaurus, inhospitale monstrum:</l>
<l TEIform="l" part="N">Sed spectator amicus innocente</l>
<l TEIform="l" part="N">Errantem placide excipit cachinno.</l>
<l TEIform="l" part="N">Post, lino duce, vel favente nutu</l>
<l TEIform="l" part="N">Educet patulas ad usque portas,</l>
<l TEIform="l" part="N">Et gratabitur. Ipse tu sequentes</l>
<l TEIform="l" part="N">Risu consimili obrues amicos.</l>
</lg></div3><div3 id="BiSL.1.01.36" n="36" type="poem" org="uniform" sample="complete" TEIform="div3" part="N">
<head>	
<pb id="s017" n="17" TEIform="pb"/>

		XXXVI.</head><lg org="uniform" sample="complete" TEIform="lg" part="N">
<l TEIform="l" part="N">Haec monstrant sinu in inclito, intimoque</l>
<l TEIform="l" part="N">Complexu memoranda Tusculanae</l>
<l TEIform="l" part="N">Haec et milia plus ducenta villae.</l>
<l TEIform="l" part="N">At vicinia qualis? Hinc frementes</l>
<l TEIform="l" part="N">Tyrrheni videt aestuantis undas,</l>
<l TEIform="l" part="N">Et Neptunia regna; praepetesque</l>
<l TEIform="l" part="N">Praeter litora navigare puppes.</l>
<l TEIform="l" part="N">Hinc valles riguas; crepidinesque</l>
<l TEIform="l" part="N">Vestitas cytiso; virentiumque</l>
<l TEIform="l" part="N">Altrices nemorum tuetur oras.</l>
</lg></div3><div3 id="BiSL.1.01.37" n="37" type="poem" org="uniform" sample="complete" TEIform="div3" part="N">
<head>	
		XXXVII.</head><lg org="uniform" sample="complete" TEIform="lg" part="N">
<l TEIform="l" part="N">Quid, Luculle, tuos deinde narrem</l>
<l TEIform="l" part="N">Clausos vallibus integris, at aulis</l>
<l TEIform="l" part="N">Immensis aviariisque Turdos?</l>
<l TEIform="l" part="N">Quid colles ego mille? quid propinquos</l>
<l TEIform="l" part="N">Dicam, culmina fulgurita, montes?</l>
<l TEIform="l" part="N">Hic de vitifero iugo Catonem</l>
<l TEIform="l" part="N">Ostentat sua villa, Porcioque</l>
<l TEIform="l" part="N">Nomen nobile iactat umbilico.</l>
<l TEIform="l" part="N">Hic Praeneste iacens, et uda Tibur</l>
<l TEIform="l" part="N">Graii moenia respicit Catilli.</l>
</lg></div3><div3 id="BiSL.1.01.38" n="38" type="poem" org="uniform" sample="complete" TEIform="div3" part="N">
<head>	
		XXXVIII.</head><lg org="uniform" sample="complete" TEIform="lg" part="N">
<l TEIform="l" part="N">Illic eminet Algidum, suisque</l>
<l TEIform="l" part="N">Patrum proelia narrat inquilinis:</l>
<l TEIform="l" part="N">Crebrosque Annibales Amilcaresque</l>
<l TEIform="l" part="N">Et Poenos sonat advenas, ut armis</l>
<l TEIform="l" part="N">Parvos excitet Africis Nepotes.</l>
<l TEIform="l" part="N">Illic CRABRA suum strepente pergit</l>
<l TEIform="l" part="N">Marcum quaerere Tullium susurro,</l>
<l TEIform="l" part="N">Et suetos vaga permeat canales,</l>
<l TEIform="l" part="N">Qua quondam Ciceronis eruditas</l>
<l TEIform="l" part="N">Noto murmure recrearat aures.</l>
</lg></div3><div3 id="BiSL.1.01.39" n="39" type="poem" org="uniform" sample="complete" TEIform="div3" part="N">
<head>	
<pb id="s018" n="18" TEIform="pb"/>

		XXXIX.</head><lg org="uniform" sample="complete" TEIform="lg" part="N">
<l TEIform="l" part="N">Quid Celsum Hippolyti nemus; Cavique</l>
<l TEIform="l" part="N">Prolixe repetam theatra Montis?</l>
<l TEIform="l" part="N">Regillosque deinde, Virbiosque</l>
<l TEIform="l" part="N">Albanosque lacus? Deinde Campos,</l>
<l TEIform="l" part="N">Et campos, ubi Roma se iacentes</l>
<l TEIform="l" part="N">Attollit super urbium ruinas?</l>
<l TEIform="l" part="N">Non, si Smyrna suas mihi, suasque</l>
<l TEIform="l" part="N">Nectat Mantus, duplicetque laurus,</l>
<l TEIform="l" part="N">Hos unquam mea si Camena dignis</l>
<l TEIform="l" part="N">Speret versibus exsequi colores.</l>
</lg></div3><div3 id="BiSL.1.01.40" n="40" type="poem" org="uniform" sample="complete" TEIform="div3" part="N">
<head>	
		XL.</head><lg org="uniform" sample="complete" TEIform="lg" part="N">
<l TEIform="l" part="N">Unam in laudibus unicamque tantis</l>
<l TEIform="l" part="N">Mirantur iuga Tusculana labem.</l>
<l TEIform="l" part="N">Nam colles ita nobiles, quid, oro,</l>
<l TEIform="l" part="N">(Da vati veniam, Latina pubes)</l>
<l TEIform="l" part="N">Quid colles ita nobiles merentur,</l>
<l TEIform="l" part="N">Ut, cum Roma negotiis solutis,</l>
<l TEIform="l" part="N">Autumni properantibus Kalendis,</l>
<l TEIform="l" part="N">In colles solet ire Tusculanos,</l>
<l TEIform="l" part="N">Dicatur (pudet) in iugis tam amoenis,</l>
<l TEIform="l" part="N">Illo tempore velle RUSTICARI.</l>
</lg></div3></div2>
<div2 id="BiSL.1.02" n="2" type="part" org="uniform" sample="complete" TEIform="div2" part="N">

<pb id="s019" n="19" TEIform="pb"/>

		<head>II.
	CAMPANUM, seu
	Vesuvius flagrans.</head>
	
<div3 id="BiSL.1.02.01" n="1" type="poem" org="uniform" sample="complete" TEIform="div3" part="N">
<head>	
		I.</head><lg org="uniform" sample="complete" TEIform="lg" part="N">
<l TEIform="l" part="N">Qui mundi faciem labantis, una</l>
<l TEIform="l" part="N">Omnem cernere quaeris in tabella,</l>
<l TEIform="l" part="N">Qua Iudex piceos supremus imis</l>
<l TEIform="l" part="N">E fornacibus, evocabit ignes,</l>
<l TEIform="l" part="N">Et, flagrante solo poloque, iussas</l>
<l TEIform="l" part="N">Arsurus ruet orbis in favillas:</l>
<l TEIform="l" part="N">Non tu Parrhasii tibi colores,</l>
<l TEIform="l" part="N">Nec Coi pete lineas Apellis;</l>
<l TEIform="l" part="N">Succumbet manus artis. Unus illos</l>
<l TEIform="l" part="N">Depinxit melior VESEVUS ignes.</l>
</lg></div3><div3 id="BiSL.1.02.02" n="2" type="poem" org="uniform" sample="complete" TEIform="div3" part="N">
<head>	
		II.</head><lg org="uniform" sample="complete" TEIform="lg" part="N">
<l TEIform="l" part="N">Hic Campana feras ubi procellas</l>
<l TEIform="l" part="N">Frangunt moenia, patriique Siren</l>
<l TEIform="l" part="N">Nullas aequoris expavescit iras;</l>
<l TEIform="l" part="N">Fecundi iuga delicata Montis</l>
<l TEIform="l" part="N">Stabant nuper; et undique explicato</l>
<l TEIform="l" part="N">Monstrabant mera Gargara umbilico.</l>
<l TEIform="l" part="N">Vix omnes poterat domare fessus</l>
<l TEIform="l" part="N">Prelis innumeris Lyaeus uvas:</l>
<l TEIform="l" part="N">Nec messas segetes arata tellus</l>
<l TEIform="l" part="N">Ullis siverat horreis recondi.</l>
</lg></div3><div3 id="BiSL.1.02.03" n="3" type="poem" org="uniform" sample="complete" TEIform="div3" part="N">
<head>	
<pb id="s020" n="20" TEIform="pb"/>

		III.</head><lg org="uniform" sample="complete" TEIform="lg" part="N">
<l TEIform="l" part="N">Nunc squalet locus: invenusta turpi</l>
<l TEIform="l" part="N">Sordet forma situ: favilla campos</l>
<l TEIform="l" part="N">Infelix operit: revulsa nudum</l>
<l TEIform="l" part="N">Implent marmora degravantque collem.</l>
<l TEIform="l" part="N">Non umbrae nemorum suas opacant</l>
<l TEIform="l" part="N">Suetis quercubus arbutisque valles.</l>
<l TEIform="l" part="N">Maeret vinea, desitosque cessat</l>
<l TEIform="l" part="N">Notis quaerere vitibus racemos.</l>
<l TEIform="l" part="N">Et flaventia culta,cum crematis</l>
<l TEIform="l" part="N">Exspirasse dolet Ceres aristis.</l>
</lg></div3><div3 id="BiSL.1.02.04" n="4" type="poem" org="uniform" sample="complete" TEIform="div3" part="N">
<head>	
		IV.</head><lg org="uniform" sample="complete" TEIform="lg" part="N">
<l TEIform="l" part="N">Stat vicinia pallida, et sepultas</l>
<l TEIform="l" part="N">Alto rudere conspicatur urbes:</l>
<l TEIform="l" part="N">Auditasque coacta iam revolvit</l>
<l TEIform="l" part="N">Derisi toties minas Camilli:</l>
<l TEIform="l" part="N">Cui quondam sopor insolens, beatis</l>
<l TEIform="l" part="N">Campani maris accolis, paratam</l>
<l TEIform="l" part="N">Hanc monstraverat imminere cladem.</l>
<l TEIform="l" part="N">Sed Cassandra fuit: fidemque vates</l>
<l TEIform="l" part="N">Tunc demum meruit, peracta post quam</l>
<l TEIform="l" part="N">Seris fabula cladibus probavit.</l>
</lg></div3><div3 id="BiSL.1.02.05" n="5" type="poem" org="uniform" sample="complete" TEIform="div3" part="N">
<head>	
		V.</head><lg org="uniform" sample="complete" TEIform="lg" part="N">
<l TEIform="l" part="N">Nam Brontes Steropesque cum relicta</l>
<l TEIform="l" part="N">In fines Italos migrasset Aetna;</l>
<l TEIform="l" part="N">Mutatos ibi Lemnius caminos</l>
<l TEIform="l" part="N">Instruxit faber: et suam reperto</l>
<l TEIform="l" part="N">Incudem sibi fixit in Vesuvo.</l>
<l TEIform="l" part="N">Hic adstare Pyracmona; et ducentos,</l>
<l TEIform="l" part="N">Fratrum immania monstra, fabricandis</l>
<l TEIform="l" part="N">Insudare iubet Cyclopas armis.</l>
<l TEIform="l" part="N">Certant follibus; aereique vastos</l>
<l TEIform="l" part="N">Lassant pondere mallei lacertos.</l>
</lg></div3><div3 id="BiSL.1.02.06" n="6" type="poem" org="uniform" sample="complete" TEIform="div3" part="N">
<head>	
<pb id="s021" n="21" TEIform="pb"/>

		VI.</head><lg org="uniform" sample="complete" TEIform="lg" part="N">
<l TEIform="l" part="N">Hinc urbes tremere; et labare turres;</l>
<l TEIform="l" part="N">Et mugire solum; suasque ruptis</l>
<l TEIform="l" part="N">Caelo ostendere faucibus cavernas.</l>
<l TEIform="l" part="N">Nec se dura tenent Cerauniorum</l>
<l TEIform="l" part="N">Quin nutent iuga; territisque rupes</l>
<l TEIform="l" part="N">Cum radicibus Alpium vacillent.</l>
<l TEIform="l" part="N">Surgunt aequora; turbidoque lassae</l>
<l TEIform="l" part="N">Motum in gurgite sentiunt Carinae:</l>
<l TEIform="l" part="N">Et Thetys stupet ipsa, refluosque</l>
<l TEIform="l" part="N">Mutati maris expavescit aestus.</l>
</lg></div3><div3 id="BiSL.1.02.07" n="7" type="poem" org="uniform" sample="complete" TEIform="div3" part="N">
<head>	
		VII.</head><lg org="uniform" sample="complete" TEIform="lg" part="N">
<l TEIform="l" part="N">Septenos ubi terror iste soles,</l>
<l TEIform="l" part="N">Et noctes totidem, tremente curvo</l>
<l TEIform="l" part="N">Circum litore, saeviit; fragores</l>
<l TEIform="l" part="N">Ima Vesuius addidit caverna;</l>
<l TEIform="l" part="N">Quantis vel tonat aethra, cum rebelles</l>
<l TEIform="l" part="N">Terret fulmine Iuppiter gigantes:</l>
<l TEIform="l" part="N">Vel quantis reboant Tubi, nitrata</l>
<l TEIform="l" part="N">Farti grandine, missilique plumbo,</l>
<l TEIform="l" part="N">Dum celsas, face subdita, iubentur</l>
<l TEIform="l" part="N">Aut urbes quatere, aut ferire turres.</l>
</lg></div3><div3 id="BiSL.1.02.08" n="8" type="poem" org="uniform" sample="complete" TEIform="div3" part="N">
<head>	
		VIII.</head><lg org="uniform" sample="complete" TEIform="lg" part="N">
<l TEIform="l" part="N">Sensit Parthenope; et venire terris</l>
<l TEIform="l" part="N">Fatalem rata sontibus ruinam,</l>
<l TEIform="l" part="N">Damnavit solitos palatiorum,</l>
<l TEIform="l" part="N">Quos tanti modo fecerat, penates,</l>
<l TEIform="l" part="N">Auratasque trabes perosa, et ostro</l>
<l TEIform="l" part="N">Praetextum Babylonio cubile,</l>
<l TEIform="l" part="N">In campos, pede libero, refugit.</l>
<l TEIform="l" part="N">Nec soles ibi noxios, nec ullas</l>
<l TEIform="l" part="N">(Sub dio licet excubans) retecto</l>
<l TEIform="l" part="N">Infestas capiti putavit auras.</l>
</lg></div3><div3 id="BiSL.1.02.09" n="9" type="poem" org="uniform" sample="complete" TEIform="div3" part="N">
<head>	
<pb id="s022" n="22" TEIform="pb"/>

		IX.</head><lg org="uniform" sample="complete" TEIform="lg" part="N">
<l TEIform="l" part="N">Quam magnae metus est magister artis?</l>
<l TEIform="l" part="N">Quondam usi laquearibus politis,</l>
<l TEIform="l" part="N">Et pluma thalamis calente fartis;</l>
<l TEIform="l" part="N">Nunc formidine perciti, pruinas,</l>
<l TEIform="l" part="N">Et flantes gelidi Decembris audent</l>
<l TEIform="l" part="N">Nudo corpore susstinere ventos:</l>
<l TEIform="l" part="N">Nec densos hiemantium verentur</l>
<l TEIform="l" part="N">Astrorum,nemore in paatente, nimbos.</l>
<l TEIform="l" part="N">Cedat Porticus, et Lycea cessent:</l>
<l TEIform="l" part="N">Maioris metus est Magister artis.</l>
</lg></div3><div3 id="BiSL.1.02.10" n="10" type="poem" org="uniform" sample="complete" TEIform="div3" part="N">
<head>	
		X.</head><lg org="uniform" sample="complete" TEIform="lg" part="N">
<l TEIform="l" part="N">Haec montis ioca prima, Lemniaeque</l>
<l TEIform="l" part="N">Urbs praeludia vidit officinae:</l>
<l TEIform="l" part="N">Nunc ad Seria barbaros Sicanus</l>
<l TEIform="l" part="N">Hortari faber occipit Cyclopas.</l>
<l TEIform="l" part="N">Cessa illos, faber, incitare, cessa;</l>
<l TEIform="l" part="N">Iam fecere satis superque; in ipso</l>
<l TEIform="l" part="N">Plus quam Seria prodidere ludo.</l>
<l TEIform="l" part="N">Sed vota irrita. Malleos tot inter</l>
<l TEIform="l" part="N">Incudesque Vesevus et caminos,</l>
<l TEIform="l" part="N">Surdis reppulit auribus querelas.</l>
</lg></div3><div3 id="BiSL.1.02.11" n="11" type="poem" org="uniform" sample="complete" TEIform="div3" part="N">
<head>	
		XI.</head><lg org="uniform" sample="complete" TEIform="lg" part="N">
<l TEIform="l" part="N">Nondum desierat movere Tellus,</l>
<l TEIform="l" part="N">Et iam ruptus apex hiante coepit</l>
<l TEIform="l" part="N">Nimbos fundere turbinesque rictu.</l>
<l TEIform="l" part="N">Nunquam taetrior inquinavit Astra</l>
<l TEIform="l" part="N">Diri montis hiems. Nigrante caelum</l>
<l TEIform="l" part="N">Fetae pulvere sustulere nubes.</l>
<l TEIform="l" part="N">Versos in cinerem fuisse montes,</l>
<l TEIform="l" part="N">Et cunctas nemorum arbores, et ima</l>
<l TEIform="l" part="N">Terrae viscera diceres, in unam</l>
<l TEIform="l" part="N">Flammis acta furentibus, favillam.</l>
</lg></div3><div3 id="BiSL.1.02.12" n="12" type="poem" org="uniform" sample="complete" TEIform="div3" part="N">
<head>	
<pb id="s023" n="23" TEIform="pb"/>

		XII.</head><lg org="uniform" sample="complete" TEIform="lg" part="N">
<l TEIform="l" part="N">Ter denos sine Cynthio peregit</l>
<l TEIform="l" part="N">Tellus caeca dies; ter ipsa denas</l>
<l TEIform="l" part="N">Egit Cynthia feriata noctes:</l>
<l TEIform="l" part="N">Cum saevi chaos interim barathri</l>
<l TEIform="l" part="N">Feto e gurgite pergeret perennem</l>
<l TEIform="l" part="N">Atri spargere pulveris procellam;</l>
<l TEIform="l" part="N">Quae sublimibus elevata pennis,</l>
<l TEIform="l" part="N">Mox praeceps ruitura, inauspicatam</l>
<l TEIform="l" part="N">Campis omnibus, omniumque coepit</l>
<l TEIform="l" part="N">Cladem moenibus urbium minari.</l>
</lg></div3><div3 id="BiSL.1.02.13" n="13" type="poem" org="uniform" sample="complete" TEIform="div3" part="N">
<head>	
		XIII.</head><lg org="uniform" sample="complete" TEIform="lg" part="N">
<l TEIform="l" part="N">Nec contenta metu minisque; veras</l>
<l TEIform="l" part="N">Naturae Cinis apparat ruinas:</l>
<l TEIform="l" part="N">Dum totos, super intonante nimbo,</l>
<l TEIform="l" part="N">Campos obruit, et fatigat urbes;</l>
<l TEIform="l" part="N">Atque arces sepelit, tegitque colles;</l>
<l TEIform="l" part="N">Aequat pulvere bulliente Valles;</l>
<l TEIform="l" part="N">Impletque aequora, subruitque turres.</l>
<l TEIform="l" part="N">Sentit gurgite Proteus sub alto</l>
<l TEIform="l" part="N">Funestos cineres: suumque versis</l>
<l TEIform="l" part="N">Miratur pecus aestuare in undis.</l>
</lg></div3><div3 id="BiSL.1.02.14" n="14" type="poem" org="uniform" sample="complete" TEIform="div3" part="N">
<head>	
		XIV.</head><lg org="uniform" sample="complete" TEIform="lg" part="N">
<l TEIform="l" part="N">Vulturnus calet; uritur Salerni</l>
<l TEIform="l" part="N">Radens arva Siler: gravique Sarnus</l>
<l TEIform="l" part="N">Illapsae pluvia tepet favillae:</l>
<l TEIform="l" part="N">Fumantemque novo vapore Liris</l>
<l TEIform="l" part="N">Umbrosae videt alveum Maricae.</l>
<l TEIform="l" part="N">Tyrrhenae iuga sentiunt Minervae;</l>
<l TEIform="l" part="N">Et notus lituo tubaque collis</l>
<l TEIform="l" part="N">Diri pulveris albicat pruina:</l>
<l TEIform="l" part="N">Surrentum timet, oppidumque ductis</l>
<l TEIform="l" part="N">Cui nomen Capys indidit Colonis.</l>
</lg></div3><div3 id="BiSL.1.02.15" n="15" type="poem" org="uniform" sample="complete" TEIform="div3" part="N">
<head>	
<pb id="s024" n="24" TEIform="pb"/>

		XV.</head><lg org="uniform" sample="complete" TEIform="lg" part="N">
<l TEIform="l" part="N">Vincet fama fidem. Remota toto</l>
<l TEIform="l" part="N">Tellus aequore sensit; et Vesevi</l>
<l TEIform="l" part="N">Fumos Illyris ora, flammeosque</l>
<l TEIform="l" part="N">Excepit, gremio abnuente, ructus.</l>
<l TEIform="l" part="N">Iam Byzantius Italum pavebat</l>
<l TEIform="l" part="N">Noti pulveris inquilinus imbrem:</l>
<l TEIform="l" part="N">Atque hinc territa Sestos, hinc Abydos</l>
<l TEIform="l" part="N">(Distaret licet haec et illa) prisci</l>
<l TEIform="l" part="N">Nondum oblita periculi, timere</l>
<l TEIform="l" part="N">Flavii saecula coeperat Secundi.</l>
</lg></div3><div3 id="BiSL.1.02.16" n="16" type="poem" org="uniform" sample="complete" TEIform="div3" part="N">
<head>	
		XVI.</head><lg org="uniform" sample="complete" TEIform="lg" part="N">
<l TEIform="l" part="N">Hic quamquam sola transmarina tantus</l>
<l TEIform="l" part="N">Pervasit timor; impetu propinquas</l>
<l TEIform="l" part="N">Maiori Cinis est adortus urbes.</l>
<l TEIform="l" part="N">Nam qua Parthenopeïae superbam</l>
<l TEIform="l" part="N">Sebethos lavat hospitam clientae,</l>
<l TEIform="l" part="N">Instabat vehementior: domosque,</l>
<l TEIform="l" part="N">Turresque, trepidosque sulfurata</l>
<l TEIform="l" part="N">Ibat grandine perditum inquilinos.</l>
<l TEIform="l" part="N">Urgebatque cavos, et ampliores</l>
<l TEIform="l" part="N">Vexabat Stygis officina folles.</l>
</lg></div3><div3 id="BiSL.1.02.17" n="17" type="poem" org="uniform" sample="complete" TEIform="div3" part="N">
<head>	
		XVII.</head><lg org="uniform" sample="complete" TEIform="lg" part="N">
<l TEIform="l" part="N">Haud passus mala diriora nubem</l>
<l TEIform="l" part="N">Intentare Metus; sibi patronum</l>
<l TEIform="l" part="N">Caelo devocat annuente Civem.</l>
<l TEIform="l" part="N">Nec segnis patriae tulit vocanti</l>
<l TEIform="l" part="N">Magnus civis opem: Minisque sacrum</l>
<l TEIform="l" part="N">Obiecit caput advenis, et iras</l>
<l TEIform="l" part="N">Casuri Cineris repressit una</l>
<l TEIform="l" part="N">Visi sanguinis aestuantis urna,</l>
<l TEIform="l" part="N">Mox elanguit imber, et coactae</l>
<l TEIform="l" part="N">Urbem offendere desiere nubes.</l>
</lg></div3><div3 id="BiSL.1.02.18" n="18" type="poem" org="uniform" sample="complete" TEIform="div3" part="N">
<head>	
<pb id="s025" n="25" TEIform="pb"/>

		XVIII.</head><lg org="uniform" sample="complete" TEIform="lg" part="N">
<l TEIform="l" part="N">Postquam hac parte repressus est Vesevi,</l>
<l TEIform="l" part="N">Quamquam sero, furor, nocere iactis</l>
<l TEIform="l" part="N">Coepit, pondere grandiore, saxis,</l>
<l TEIform="l" part="N">Quam quanta Aemonio ferunt in antro</l>
<l TEIform="l" part="N">Conserta Lapithas rotasse pugna.</l>
<l TEIform="l" part="N">Vix olim Borea furente suerunt</l>
<l TEIform="l" part="N">Arentes paleae, levesque cassi</l>
<l TEIform="l" part="N">Iactari tunicae altius lupini.</l>
<l TEIform="l" part="N">Indignantur aves, volare nullis</l>
<l TEIform="l" part="N">Saxa ingentia sublevata pennis.</l>
</lg></div3><div3 id="BiSL.1.02.19" n="19" type="poem" org="uniform" sample="complete" TEIform="div3" part="N">
<head>	
		XIX.</head><lg org="uniform" sample="complete" TEIform="lg" part="N">
<l TEIform="l" part="N">Dum fessi tamen improbo laborant</l>
<l TEIform="l" part="N">Ultra tendere pumices volatu,</l>
<l TEIform="l" part="N">Usque a nubibus arduis in imas</l>
<l TEIform="l" part="N">Horrendo recidunt fragore valles.</l>
<l TEIform="l" part="N">Nec solas ibi proterunt myricas,</l>
<l TEIform="l" part="N">Aut lentas pede debili genistas;</l>
<l TEIform="l" part="N">Sed vasto simul ilices, et altas</l>
<l TEIform="l" part="N">Vertunt pondere subruuntque quercus.</l>
<l TEIform="l" part="N">Nil immune sinunt: caduca totos</l>
<l TEIform="l" part="N">Sternunt fragmina diruuntque muros.</l>
</lg></div3><div3 id="BiSL.1.02.20" n="20" type="poem" org="uniform" sample="complete" TEIform="div3" part="N">
<head>	
		XX.</head><lg org="uniform" sample="complete" TEIform="lg" part="N">
<l TEIform="l" part="N">Ex alto mare caerulum relapsos</l>
<l TEIform="l" part="N">Haurit gurgite territo molares;</l>
<l TEIform="l" part="N">Et saxis vada rupibusque vastam</l>
<l TEIform="l" part="N">Impleri timet advenis lacunam.</l>
<l TEIform="l" part="N">Longinquas etiam insolens vagatur</l>
<l TEIform="l" part="N">Funesto lapis impetu per urbes:</l>
<l TEIform="l" part="N">Et Nolam volat usque, et usque Cumam,</l>
<l TEIform="l" part="N">Baianasque crepidines; et ultra</l>
<l TEIform="l" part="N">Gargani latus Apuli: una pratis</l>
<l TEIform="l" part="N">Strages omnibus, et ruina silvis.</l>
</lg></div3><div3 id="BiSL.1.02.21" n="21" type="poem" org="uniform" sample="complete" TEIform="div3" part="N">
<head>	
<pb id="s026" n="26" TEIform="pb"/>

		XXI.</head><lg org="uniform" sample="complete" TEIform="lg" part="N">
<l TEIform="l" part="N">Egesta cinerumque pumicumque</l>
<l TEIform="l" part="N">Tanta mole ruentium, putari</l>
<l TEIform="l" part="N">Exhaustae potuere plus trecentae</l>
<l TEIform="l" part="N">Magnorum quoque montium fodinae;</l>
<l TEIform="l" part="N">Nec dum unius erant. Tumultuari</l>
<l TEIform="l" part="N">Pergit Vesvius; uberemque laxat</l>
<l TEIform="l" part="N">Plura in damna sinum; novasque feto</l>
<l TEIform="l" part="N">Pestes fundere gaudet umbilico.</l>
<l TEIform="l" part="N">Vix est Lerna feracior, tot una</l>
<l TEIform="l" part="N">Quamvis monstra repullulent ab Hydra.</l>
</lg></div3><div3 id="BiSL.1.02.22" n="22" type="poem" org="uniform" sample="complete" TEIform="div3" part="N">
<head>	
		XXII.</head><lg org="uniform" sample="complete" TEIform="lg" part="N">
<l TEIform="l" part="N">Nam vertex ubi Montis ominosum</l>
<l TEIform="l" part="N">Immensus sinuatur in barathrum,</l>
<l TEIform="l" part="N">Undantes ibi Mulciber liquatis</l>
<l TEIform="l" part="N">E fornacibus egerebat ignes.</l>
<l TEIform="l" part="N">Horresco meminisse! Sulfurata</l>
<l TEIform="l" part="N">Flammantes face gurgites, ab alto</l>
<l TEIform="l" part="N">Ebullire iugo, viasque fusis</l>
<l TEIform="l" part="N">Cunctas vidimus occupare flammis.</l>
<l TEIform="l" part="N">Mutatum mare crederes, et udas</l>
<l TEIform="l" part="N">Ardenti pice conflagrasse lymphas.</l>
</lg></div3><div3 id="BiSL.1.02.23" n="23" type="poem" org="uniform" sample="complete" TEIform="div3" part="N">
<head>	
		XXIII.</head><lg org="uniform" sample="complete" TEIform="lg" part="N">
<l TEIform="l" part="N">Mox septena lacus, natante flamma,</l>
<l TEIform="l" part="N">In divortia diditus, citato</l>
<l TEIform="l" part="N">Per praeceps ruit impetu: igneosque</l>
<l TEIform="l" part="N">Curvatis abit alveis in amnes.</l>
<l TEIform="l" part="N">Sic flexis Phrygiis vagatur arvis</l>
<l TEIform="l" part="N">Maeander; dubiasque et hac et illac</l>
<l TEIform="l" part="N">Curvo litore defatigat undas;</l>
<l TEIform="l" part="N">Quamquam innoxius hic, suasque solis</l>
<l TEIform="l" part="N">Ripas alluit abluitque lymphis:</l>
<l TEIform="l" part="N">Saevit noster, inaestuatque flammis.</l>
</lg></div3><div3 id="BiSL.1.02.24" n="24" type="poem" org="uniform" sample="complete" TEIform="div3" part="N">
<head>	
<pb id="s027" n="27" TEIform="pb"/>

		XXIV.</head><lg org="uniform" sample="complete" TEIform="lg" part="N">
<l TEIform="l" part="N">Si linguae mihi centum, et ora centum,</l>
<l TEIform="l" part="N">Et vox ferrea suppetant, secutae</l>
<l TEIform="l" part="N">Dum narrem tragicum ordinem ruinae;</l>
<l TEIform="l" part="N">Narrandam, neque tanta vox, ad omnem,</l>
<l TEIform="l" part="N">Nec linguae sat erunt, nec ora, cladem.</l>
<l TEIform="l" part="N">Hausit flammeus, et voravit, amnis</l>
<l TEIform="l" part="N">Silvas, moenia, tecta, templa, turres,</l>
<l TEIform="l" part="N">Atque armenta boum, et greges bidentum,</l>
<l TEIform="l" part="N">Et currus, et equos, et innocentes</l>
<l TEIform="l" part="N">Cum turba sene, matribusque, cunas.</l>
</lg></div3><div3 id="BiSL.1.02.25" n="25" type="poem" org="uniform" sample="complete" TEIform="div3" part="N">
<head>	
		XXV.</head><lg org="uniform" sample="complete" TEIform="lg" part="N">
<l TEIform="l" part="N">Nulli perfugio locus. Sequuntur</l>
<l TEIform="l" part="N">Omni parte vagi, et minantur, ignes.</l>
<l TEIform="l" part="N">Hic instant properantibus, pedesque</l>
<l TEIform="l" part="N">Captos glutine flammeo morantur:</l>
<l TEIform="l" part="N">Hic adversa ruunt: et hic sinistro,</l>
<l TEIform="l" part="N">Hic dextro latus ambiunt camino:</l>
<l TEIform="l" part="N">Ardent omnia. Forte imago talis,</l>
<l TEIform="l" part="N">Aut vix talis erat, vagante quando</l>
<l TEIform="l" part="N">Quadriga Phaeton abominatos</l>
<l TEIform="l" part="N">Terris tristibus invehebat ignes.</l>
</lg></div3><div3 id="BiSL.1.02.26" n="26" type="poem" org="uniform" sample="complete" TEIform="div3" part="N">
<head>	
		XXVI.</head><lg org="uniform" sample="complete" TEIform="lg" part="N">
<l TEIform="l" part="N">Quid Pagos ego nobiles, quid Urbes</l>
<l TEIform="l" part="N">Has prolixus et has querar, sub illo</l>
<l TEIform="l" part="N">Candenti positas natasse rivo?</l>
<l TEIform="l" part="N">Hic Resina iacet; iacetque Massa;</l>
<l TEIform="l" part="N">Hic et Rura Georgii, sepultos</l>
<l TEIform="l" part="N">Secum arsisse suos dolent colonos.</l>
<l TEIform="l" part="N">Et tu Porticus, invidenda cultis</l>
<l TEIform="l" part="N">Hortorum nemorumque tot viretis,</l>
<l TEIform="l" part="N">Iam Fontes tibi, iam tuas iisdem</l>
<l TEIform="l" part="N">Tecum delicias tegis favillis.</l>
</lg></div3><div3 id="BiSL.1.02.27" n="27" type="poem" org="uniform" sample="complete" TEIform="div3" part="N">
<head>	
<pb id="s028" n="28" TEIform="pb"/>

		XXVII.</head><lg org="uniform" sample="complete" TEIform="lg" part="N">
<l TEIform="l" part="N">Sed vos, quae paribus gemella fatis</l>
<l TEIform="l" part="N">Et consurgitis oppida, et peritis,</l>
<l TEIform="l" part="N">Quis devinxit Amor? Nerone quondam</l>
<l TEIform="l" part="N">Cum nutante solo Vesevus idem</l>
<l TEIform="l" part="N">Campanos quateret; peristis ambo.</l>
<l TEIform="l" part="N">Cum rursus iuga per fragosa dirum</l>
<l TEIform="l" part="N">Opplorante Tito rotaret amnem;</l>
<l TEIform="l" part="N">Vos una cecidistis ambo. Iamque</l>
<l TEIform="l" part="N">Dum saevit lue tertia Vesevus,</l>
<l TEIform="l" part="N">Una ambo sepelimini ruina.</l>
</lg></div3><div3 id="BiSL.1.02.28" n="28" type="poem" org="uniform" sample="complete" TEIform="div3" part="N">
<head>	
		XXVIII.</head><lg org="uniform" sample="complete" TEIform="lg" part="N">
<l TEIform="l" part="N">Heu, qualem dedit abstulitque, vestrum</l>
<l TEIform="l" part="N">Vulcani rabies utrique, formam.</l>
<l TEIform="l" part="N">Pompeios ibi nuper, et superbi</l>
<l TEIform="l" part="N">Circumstantia videram Herculani</l>
<l TEIform="l" part="N">Templa, et compita, et atria, et plateas,</l>
<l TEIform="l" part="N">Et fastigia turrium, et sacella;</l>
<l TEIform="l" part="N">Nunc vestigia nulla, nulla amoeni.</l>
<l TEIform="l" part="N">Cerno signa loci: sed hinc superstes</l>
<l TEIform="l" part="N">Solum est nomen, et inde campus; in quo</l>
<l TEIform="l" part="N">Pompeii steterunt et Herculanum.</l>
</lg></div3><div3 id="BiSL.1.02.29" n="29" type="poem" org="uniform" sample="complete" TEIform="div3" part="N">
<head>	
		XXIX.</head><lg org="uniform" sample="complete" TEIform="lg" part="N">
<l TEIform="l" part="N">Cognatas ubi litori propinquo</l>
<l TEIform="l" part="N">Evanescere vidit aequor urbes,</l>
<l TEIform="l" part="N">Retro a litore noxio recurrens</l>
<l TEIform="l" part="N">Nudavit vada, gurgitemque siccis</l>
<l TEIform="l" part="N">Calcandum patefecit usque plantis.</l>
<l TEIform="l" part="N">Tum partu celeri novas ab ipso</l>
<l TEIform="l" part="N">Nasci vidimus insulas profundo:</l>
<l TEIform="l" part="N">Et siccum in medio carina portu</l>
<l TEIform="l" part="N">Fundum contigit, hinc et inde iussas</l>
<l TEIform="l" part="N">Neptuno procul avocante lymphas.</l>
</lg></div3><div3 id="BiSL.1.02.30" n="30" type="poem" org="uniform" sample="complete" TEIform="div3" part="N">
<head>	
<pb id="s029" n="29" TEIform="pb"/>		

		XXX.</head><lg org="uniform" sample="complete" TEIform="lg" part="N">
<l TEIform="l" part="N">Suffecit tamen alteras repente</l>
<l TEIform="l" part="N">Mons iratus aquas; vadumque misso</l>
<l TEIform="l" part="N">Texit flumine; et integro solutos</l>
<l TEIform="l" part="N">In portu iubet innatare lintres.</l>
<l TEIform="l" part="N">Namque, ut desiit oscitante rictu</l>
<l TEIform="l" part="N">Crudae viscera rupis, et favillas,</l>
<l TEIform="l" part="N">Et flammas vomere improbas et ignes</l>
<l TEIform="l" part="N">Ructari satur; institit cruentus</l>
<l TEIform="l" part="N">Demum faucibus ebriis, recoctos</l>
<l TEIform="l" part="N">Undae fundere pestilentis amnes.</l>
</lg></div3><div3 id="BiSL.1.02.31" n="31" type="poem" org="uniform" sample="complete" TEIform="div3" part="N">
<head>	
		XXXI.</head><lg org="uniform" sample="complete" TEIform="lg" part="N">
<l TEIform="l" part="N">Hi, quicquid neque saxa, nec favillae,</l>
<l TEIform="l" part="N">Nec terrae tremor antea, nec ignes</l>
<l TEIform="l" part="N">Funesto violaverant camino,</l>
<l TEIform="l" part="N">Demersere lacu. Vagantur arvis</l>
<l TEIform="l" part="N">et bacchantur aquae: novisque villae</l>
<l TEIform="l" part="N">Et magalia navigant in undis.</l>
<l TEIform="l" part="N">Quaque in pascua bucerum solebat</l>
<l TEIform="l" part="N">Quondam exire pecus, virentiumque</l>
<l TEIform="l" part="N">Umbras visere collium; hic natantes</l>
<l TEIform="l" part="N">Alto in vortice mugiunt iuvencae.</l>
</lg></div3><div3 id="BiSL.1.02.32" n="32" type="poem" org="uniform" sample="complete" TEIform="div3" part="N">
<head>	
		XXXII.</head><lg org="uniform" sample="complete" TEIform="lg" part="N">
<l TEIform="l" part="N">Nunquam Danubii fluenta, ruptis</l>
<l TEIform="l" part="N">Quamquam pontibus evagata, Rhaetos</l>
<l TEIform="l" part="N">Tantis cladibus obruere campos</l>
<l TEIform="l" part="N">Nec tam praecipiti Padus Togatae</l>
<l TEIform="l" part="N">Percurrit sata Galliae tumultu,</l>
<l TEIform="l" part="N">Vicinis ubi ab Alpibus solutae</l>
<l TEIform="l" part="N">Descendere nives; suumque cogunt</l>
<l TEIform="l" part="N">Hibernae fugere alveum pruinae.</l>
<l TEIform="l" part="N">Mons unus, simul et lacus,et amnes</l>
<l TEIform="l" part="N">Et Ponto peperit stupente Pontos.</l>
</lg></div3><div3 id="BiSL.1.02.33" n="33" type="poem" org="uniform" sample="complete" TEIform="div3" part="N">
<head>	
<pb id="s030" n="30" TEIform="pb"/>

		XXXIII.</head><lg org="uniform" sample="complete" TEIform="lg" part="N">
<l TEIform="l" part="N">Tam saevos inimica dum theatro</l>
<l TEIform="l" part="N">Alternant iuga lacrimante ludos;</l>
<l TEIform="l" part="N">It clamor populi; suisque caelum</l>
<l TEIform="l" part="N">Obtundunt miserabiles querelis:</l>
<l TEIform="l" part="N">Pars ambusta, manus ad astra tendunt;</l>
<l TEIform="l" part="N">Pars oppressa, gemunt: Favilla multos,</l>
<l TEIform="l" part="N">Multos saxa tegunt relapsa. Tentant</l>
<l TEIform="l" part="N">Hi, sperare fugam; fugamque in ipsa</l>
<l TEIform="l" part="N">Amisere fuga: hi, moram in paterno</l>
<l TEIform="l" part="N">Dum nectunt lare, repperere mortem.</l>
</lg></div3><div3 id="BiSL.1.02.34" n="34" type="poem" org="uniform" sample="complete" TEIform="div3" part="N">
<head>	
		XXXIV.</head><lg org="uniform" sample="complete" TEIform="lg" part="N">
<l TEIform="l" part="N">Vox confusa sonat; Iuvare fratrem</l>
<l TEIform="l" part="N">Dum frater cupit; Hic suum nepotes</l>
<l TEIform="l" part="N">Lamentantur avum, hic soror sororem,</l>
<l TEIform="l" part="N">Hic hospes dolet hospitem; Maritus</l>
<l TEIform="l" part="N">Uxorem; Sociius vocat sodalem;</l>
<l TEIform="l" part="N">Infantem trahit impedita mater,</l>
<l TEIform="l" part="N">Et grandem soceri gener senectam;</l>
<l TEIform="l" part="N">Haerentque alter in altero, et laborant,</l>
<l TEIform="l" part="N">Ignari quid agant; opemque cuius</l>
<l TEIform="l" part="N">Supremam Podalirii fatigent.</l>
</lg></div3><div3 id="BiSL.1.02.35" n="35" type="poem" org="uniform" sample="complete" TEIform="div3" part="N">
<head>	
		XXXV.</head><lg org="uniform" sample="complete" TEIform="lg" part="N">
<l TEIform="l" part="N">Ecce autem! Puerum Camilla, flammis</l>
<l TEIform="l" part="N">Iam tergo minitantibus, trahebat,</l>
<l TEIform="l" part="N">Nusquam certa viae: Sed aequa, iniqua,</l>
<l TEIform="l" part="N">Dum percursat anus, viam praealtis</l>
<l TEIform="l" part="N">Pendens rupibus abscidit crepido,</l>
<l TEIform="l" part="N">Praeclusitque fugam. Tenemur, inquit,</l>
<l TEIform="l" part="N">Hic flamma perituri, et hic ruina.</l>
<l TEIform="l" part="N">Sunt utrinque metus; sed hinc minores.</l>
<l TEIform="l" part="N">Sic effata volat: suumque celso</l>
<l TEIform="l" part="N">Desertum in scopulo abicit nepotem.</l>
</lg></div3><div3 id="BiSL.1.02.36" n="36" type="poem" org="uniform" sample="complete" TEIform="div3" part="N">
<head>	
<pb id="s031" n="31" TEIform="pb"/>

		XXXVI.</head><lg org="uniform" sample="complete" TEIform="lg" part="N">
<l TEIform="l" part="N">Converso tamen inde ad astra vultu,</l>
<l TEIform="l" part="N">Hunc, Iosippe, ait, hunc tui gemellum</l>
<l TEIform="l" part="N">Commendo tibi nominis clientem:</l>
<l TEIform="l" part="N">Illi tu pater esto; cui Camillam</l>
<l TEIform="l" part="N">Terror reddidit improbus novercam.</l>
<l TEIform="l" part="N">Inter dicta, fluunt ruuntque flammae,</l>
<l TEIform="l" part="N">Et campos populantur. Ipsa anhelans,</l>
<l TEIform="l" part="N">Quamquam grandis anum retardat aetas,</l>
<l TEIform="l" part="N">Effugit tamen. Additas putares</l>
<l TEIform="l" part="N">Fractis viribus a timore pennas.</l>
</lg></div3><div3 id="BiSL.1.02.37" n="37" type="poem" org="uniform" sample="complete" TEIform="div3" part="N">
<head>	
		XXXVII.</head><lg org="uniform" sample="complete" TEIform="lg" part="N">
<l TEIform="l" part="N">Ad ripas ubi venit, eruditis</l>
<l TEIform="l" part="N">Quae Sebethidos alluuntur undis,</l>
<l TEIform="l" part="N">Tum facti memor, institit relictum</l>
<l TEIform="l" part="N">Seris poscere lacrimis nepotem,</l>
<l TEIform="l" part="N">Iam flammis rata mille, turbinumque</l>
<l TEIform="l" part="N">Haustum mille furentium procellis.</l>
<l TEIform="l" part="N">Infelix anus, inquit, hoc salutem,</l>
<l TEIform="l" part="N">Hoc, quaesisse, fuit? Noverca nunquam,</l>
<l TEIform="l" part="N">Quod feci, facit. Hac per innocentem</l>
<l TEIform="l" part="N">Quinquennis pueri exii cruorem.</l>
</lg></div3><div3 id="BiSL.1.02.38" n="38" type="poem" org="uniform" sample="complete" TEIform="div3" part="N">
<head>	
		XXXVIII.</head><lg org="uniform" sample="complete" TEIform="lg" part="N">
<l TEIform="l" part="N">Haec secum, illacrimans: Et ecce! Notam</l>
<l TEIform="l" part="N">Haurit continuo Camilla vocem:</l>
<l TEIform="l" part="N">Attollensque oculos, supra virentes</l>
<l TEIform="l" part="N">Cernit stare crepidines ephebum.</l>
<l TEIform="l" part="N">Quid monstri, DEUS, inquit: An videntem</l>
<l TEIform="l" part="N">Eludit sopor? An Vesevus egit</l>
<l TEIform="l" part="N">Huc, Iosippe, tuos venire manes?</l>
<l TEIform="l" part="N">An flammis ego te erutum recepi?</l>
<l TEIform="l" part="N">Agnosco, meus es, ruensque passis</l>
<l TEIform="l" part="N">Servatum caput occupat lacertis.</l>
</lg></div3><div3 id="BiSL.1.02.39" n="39" type="poem" org="uniform" sample="complete" TEIform="div3" part="N">
<head>	
<pb id="s032" n="32" TEIform="pb"/>

		XXXIX.</head><lg org="uniform" sample="complete" TEIform="lg" part="N">
<l TEIform="l" part="N">Tum narrare nepotulus, ruentes</l>
<l TEIform="l" part="N">Qua felix ope fugerit caminos,</l>
<l TEIform="l" part="N">Quaque ad fluminis alveum, viai</l>
<l TEIform="l" part="N">Per compendia venerit quadriga.</l>
<l TEIform="l" part="N">Nam forma senioque me verendus</l>
<l TEIform="l" part="N">Cum diro in scopulo videret heros,</l>
<l TEIform="l" part="N">Flentem sustulit: et manu prehensum</l>
<l TEIform="l" part="N">Torrentes super igneos, et atra</l>
<l TEIform="l" part="N">Fumantes pice vortices, ad istas</l>
<l TEIform="l" part="N">Perduxit validum integrumque ripas.</l>
</lg></div3><div3 id="BiSL.1.02.40" n="40" type="poem" org="uniform" sample="complete" TEIform="div3" part="N">
<head>	
		XL.</head><lg org="uniform" sample="complete" TEIform="lg" part="N">
<l TEIform="l" part="N">Hic se, nescio quo, repente ductor</l>
<l TEIform="l" part="N">Subduxit meus, ille, cui tuendum</l>
<l TEIform="l" part="N">Me paullo ante reliqueras; idemque,</l>
<l TEIform="l" part="N">Quod nomen mihi proprium est, et ipse</l>
<l TEIform="l" part="N">IOSEPPI sibi dixit esse nomen.</l>
<l TEIform="l" part="N">Haec narrante nepotulo, Camilla,</l>
<l TEIform="l" part="N">Quamquam rustica, Caelites, periclis</l>
<l TEIform="l" part="N">Vos soli hanc, ait, hanc meis profecto</l>
<l TEIform="l" part="N">Vos portastis opem. Minentur ignes:</l>
<l TEIform="l" part="N">Iosippus dabit invocatus undas.</l>
</lg></div3><div3 id="BiSL.1.02.41" n="41" type="poem" org="uniform" sample="complete" TEIform="div3" part="N">
<head>	
		XLI.</head><lg org="uniform" sample="complete" TEIform="lg" part="N">
<l TEIform="l" part="N">Vidit Nola suos et ipsa ludos:</l>
<l TEIform="l" part="N">Cum,stagnantia per vireta, parvas,</l>
<l TEIform="l" part="N">Nequicquam lacrimantibus propinquis,</l>
<l TEIform="l" part="N">Raptaret violenta lympha cunas.</l>
<l TEIform="l" part="N">Lactentem sopor altus occupabat</l>
<l TEIform="l" part="N">Iniectis ibi fasciis alumnum:</l>
<l TEIform="l" part="N">Et Syrtes per, et obices, et algas,</l>
<l TEIform="l" part="N">Ignarum, neque gurgites marinos,</l>
<l TEIform="l" part="N">Nec fluctus, nec inhospitas videntem</l>
<l TEIform="l" part="N">Iactabat furor Aeoli, procellas.</l>
</lg></div3><div3 id="BiSL.1.02.42" n="42" type="poem" org="uniform" sample="complete" TEIform="div3" part="N">
<head>	
<pb id="s033" n="33" TEIform="pb"/>

		XLII.</head><lg org="uniform" sample="complete" TEIform="lg" part="N">
<l TEIform="l" part="N">At navifragus interisse, centum</l>
<l TEIform="l" part="N">Per discrimina, debuisset infans,</l>
<l TEIform="l" part="N">Ni Typhis melior peritiore</l>
<l TEIform="l" part="N">Vitasset vada vorticesque remo,</l>
<l TEIform="l" part="N">Donec poneret ipse vagientem</l>
<l TEIform="l" part="N">Tutis instationibus carinam.</l>
<l TEIform="l" part="N">Hoc, credo,Remus,hoc remi gemellus</l>
<l TEIform="l" part="N">Tuscum remige navigavit amnem;</l>
<l TEIform="l" part="N">Hoc Moses duce, nare per cruenti</l>
<l TEIform="l" part="N">Illaesus potuit fluenta Nili.</l>
</lg></div3><div3 id="BiSL.1.02.43" n="43" type="poem" org="uniform" sample="complete" TEIform="div3" part="N">
<head>	
		XLIII.</head><lg org="uniform" sample="complete" TEIform="lg" part="N">
<l TEIform="l" part="N">Dum plangit domus, orbitasque matris</l>
<l TEIform="l" part="N">Infelicibus exprobratur undis;</l>
<l TEIform="l" part="N">Ibat forte metu soluta plebes</l>
<l TEIform="l" part="N">Vicinum nemus, inviosque lento</l>
<l TEIform="l" part="N">Lustrabat pede Silvulae recessus,</l>
<l TEIform="l" part="N">Rerum ignara: Sed ecce destitutae</l>
<l TEIform="l" part="N">Densa inter nemoris vepreta cunae;</l>
<l TEIform="l" part="N">In Cunis, Puer: innocente risu</l>
<l TEIform="l" part="N">Qui saevos gemitus frementis undae,</l>
<l TEIform="l" part="N">Censebat ioca blandientis aurae.</l>
</lg></div3><div3 id="BiSL.1.02.44" n="44" type="poem" org="uniform" sample="complete" TEIform="div3" part="N">
<head>	
		XLIV.</head><lg org="uniform" sample="complete" TEIform="lg" part="N">
<l TEIform="l" part="N">Haec lactentibus obtigere pupis:</l>
<l TEIform="l" part="N">Non idemfavor in viros.Tenebant</l>
<l TEIform="l" part="N">Et morbus gravis et senecta patrem,</l>
<l TEIform="l" part="N">Sed vitae vigor et iuventa prolem.</l>
<l TEIform="l" part="N">Hi maestam sine somno uterque noctem</l>
<l TEIform="l" part="N">Concordes lare duxerant sub uno.</l>
<l TEIform="l" part="N">At prima rabie ut tumultuantem:</l>
<l TEIform="l" part="N">Sensit filius aestuare montem,</l>
<l TEIform="l" part="N">Effugit, patris immemor; suamque</l>
<l TEIform="l" part="N">In tuto stitit angulo salutem.</l>
</lg></div3><div3 id="BiSL.1.02.45" n="45" type="poem" org="uniform" sample="complete" TEIform="div3" part="N">
<head>	
<pb id="s034" n="34" TEIform="pb"/>

		XLV.</head><lg org="uniform" sample="complete" TEIform="lg" part="N">
<l TEIform="l" part="N">Hic demum subit aegri imago patris,</l>
<l TEIform="l" part="N">Concussitque sinum. Fugis relicto</l>
<l TEIform="l" part="N">Crudelis genitore? teque flammis</l>
<l TEIform="l" part="N">Ut torrentibus auferas, parentem</l>
<l TEIform="l" part="N">Flammis, impie, victimam reservas?</l>
<l TEIform="l" part="N">Monstrum, avertite, caelites! revertor,</l>
<l TEIform="l" part="N">Emensamque viam, minante quamvis </l>
<l TEIform="l" part="N">Fata extrema, remetior, Vesevo.</l>
<l TEIform="l" part="N">Defendet pietas; et hac iubente,</l>
<l TEIform="l" part="N">Troiano rogus exuli pepercit.</l>
</lg></div3><div3 id="BiSL.1.02.46" n="46" type="poem" org="uniform" sample="complete" TEIform="div3" part="N">
<head>	
		XLVI.</head><lg org="uniform" sample="complete" TEIform="lg" part="N">
<l TEIform="l" part="N">Nec dictis mora: per globos furentis</l>
<l TEIform="l" part="N">Contemptor subit igneos camini:</l>
<l TEIform="l" part="N">Natalemque domum, senemque quaerit,</l>
<l TEIform="l" part="N">A quo fugerat immemor, parentem.</l>
<l TEIform="l" part="N">Cui dum plurimus instat, et morantem</l>
<l TEIform="l" part="N">Invitat, manibusque bracchiisque</l>
<l TEIform="l" part="N">Insertum trahit, applicatque charo</l>
<l TEIform="l" part="N">Cervices oneri: iuvanda turbat</l>
<l TEIform="l" part="N">Saevus coepta fragor; domumque lapsa</l>
<l TEIform="l" part="N">Et natum obruit et patrem favilla.</l>
</lg></div3><div3 id="BiSL.1.02.47" n="47" type="poem" org="uniform" sample="complete" TEIform="div3" part="N">
<head>	
		XLVII.</head><lg org="uniform" sample="complete" TEIform="lg" part="N">
<l TEIform="l" part="N">Saevitum nimis est, Veseve: Metas</l>
<l TEIform="l" part="N">Excessit furor. Obruisse turres;</l>
<l TEIform="l" part="N">Evertisse lares; replesse valles</l>
<l TEIform="l" part="N">Funesto cinere: et volante saxo</l>
<l TEIform="l" part="N">Caedem moenibus intulisse magnis;</l>
<l TEIform="l" part="N">Et campos per, et arva per, solutos</l>
<l TEIform="l" part="N">Mistis amnibus excitasse flammas;</l>
<l TEIform="l" part="N">Donari poterat. Sed, in parentes</l>
<l TEIform="l" part="N">Natos esse pios, vetare, id omnes</l>
<l TEIform="l" part="N">Excessit sceleris, Veseve, metas.</l>
</lg></div3></div2>
<div2 id="BiSL.1.03" n="3" type="part" org="uniform" sample="complete" TEIform="div2" part="N">

<pb id="s035" n="35" TEIform="pb"/>

		<head>III.
	LAURETANUM,	sive Domicilium volans.</head>
	
<div3 id="BiSL.1.03.01" n="1" type="poem" org="uniform" sample="complete" TEIform="div3" part="N">
<head>	
		I.</head><lg org="uniform" sample="complete" TEIform="lg" part="N">
<l TEIform="l" part="N">Iam miracula ventilare Thraces</l>
<l TEIform="l" part="N">Mentitis sua desinant cothurnis,</l>
<l TEIform="l" part="N">Quae mirantibus edidisse ripis</l>
<l TEIform="l" part="N">Orpheo Lyra fertur in theatro:</l>
<l TEIform="l" part="N">Cum celsas Rhodopeïus cupressos,</l>
<l TEIform="l" part="N">Et grandes, comitantibus genistis,</l>
<l TEIform="l" part="N">Hebrus cerneret ambulare quercus:</l>
<l TEIform="l" part="N">Aut cum marmora caeduasque Graius</l>
<l TEIform="l" part="N">Tentaret cithara canente rupes</l>
<l TEIform="l" part="N">Dircaeis faber admovere muris.</l>
</lg></div3><div3 id="BiSL.1.03.02" n="2" type="poem" org="uniform" sample="complete" TEIform="div3" part="N">
<head>	
		II.</head><lg org="uniform" sample="complete" TEIform="lg" part="N">
<l TEIform="l" part="N">Nec docta sibi machina Tarentum</l>
<l TEIform="l" part="N">Pergat plaudere; qua secare clarum</l>
<l TEIform="l" part="N">Implumes videt aëremColumbas.</l>
<l TEIform="l" part="N">Veris fabula cessit: ambulantes</l>
<l TEIform="l" part="N">Iam totas oculis videmus aedes;</l>
<l TEIform="l" part="N">Quae, qua fluctibus impedita magnis</l>
<l TEIform="l" part="N">Sunt vestigia, libero volatu</l>
<l TEIform="l" part="N">Tranant aëra: desuperque tutae</l>
<l TEIform="l" part="N">Rident aequora, Nereique vanas</l>
<l TEIform="l" part="N">Spernunt nubibus abditae procellas.</l>
</lg></div3><div3 id="BiSL.1.03.03" n="3" type="poem" org="uniform" sample="complete" TEIform="div3" part="N">
<head>	
<pb id="s036" n="36" TEIform="pb"/>

		III.</head><lg org="uniform" sample="complete" TEIform="lg" part="N">
<l TEIform="l" part="N">O magnae domus hospitae! ô beato</l>
<l TEIform="l" part="N">Tritum nobile limen inquilino!</l>
<l TEIform="l" part="N">Divinae genitrix ibi puellae</l>
<l TEIform="l" part="N">Felicis! agitarat ANNA cunas;</l>
<l TEIform="l" part="N">Et gaudens ibi viderat biennem</l>
<l TEIform="l" part="N">Arctum repere per cubile alumnam;</l>
<l TEIform="l" part="N">Quae Regina potens utrumque mundi</l>
<l TEIform="l" part="N">Iam curru volat aureo per axem:</l>
<l TEIform="l" part="N">Quaeque omnes sibi caelites, et omnem</l>
<l TEIform="l" part="N">Iam servire videt Tonantis aulam.</l>
</lg></div3><div3 id="BiSL.1.03.04" n="4" type="poem" org="uniform" sample="complete" TEIform="div3" part="N">
<head>	
		IV.</head><lg org="uniform" sample="complete" TEIform="lg" part="N">
<l TEIform="l" part="N">Qua fessos Hyperionis iugales</l>
<l TEIform="l" part="N">Seris Oceanus recondit undis,</l>
<l TEIform="l" part="N">Illac se patula aliger fenestra.</l>
<l TEIform="l" part="N">Arcanam <corr sic="penetrarat" resp="transcriber" TEIform="corr">penetrabat</corr> in tabernam,</l>
<l TEIform="l" part="N">Cum portaret AVE, quod aula magnae</l>
<l TEIform="l" part="N">Ferri maxima iusserat PUELLAE.</l>
<l TEIform="l" part="N">O qualis fuit Ales? ô quis illi</l>
<l TEIform="l" part="N">Picta in veste color? Rigebat auro,</l>
<l TEIform="l" part="N">Et gemma chlamys: et duos sereno</l>
<l TEIform="l" part="N">Vincebant oculi nitore Soles.</l>
</lg></div3><div3 id="BiSL.1.03.05" n="5" type="poem" org="uniform" sample="complete" TEIform="div3" part="N">
<head>	
		V.</head><lg org="uniform" sample="complete" TEIform="lg" part="N">
<l TEIform="l" part="N">Conspecto saliit cubile ephebo,</l>
<l TEIform="l" part="N">Et totum face non sua reluxit.</l>
<l TEIform="l" part="N">Deiecto sed ubi puella vultu</l>
<l TEIform="l" part="N">Legatum audiit Alitem, Deique</l>
<l TEIform="l" part="N">Iussis annuit; est,stupente Caelo,</l>
<l TEIform="l" part="N">Et VERBUM CARO factum: et usque Mundi</l>
<l TEIform="l" part="N">Plausit machina trina, perque et auras</l>
<l TEIform="l" part="N">Rivi mellis iere, perque terras:</l>
<l TEIform="l" part="N">Et Cellae e penetralibus liquentes</l>
<l TEIform="l" part="N">Pleno nectare prodiere fontes.</l>
</lg></div3><div3 id="BiSL.1.03.06" n="6" type="poem" org="uniform" sample="complete" TEIform="div3" part="N">
<head>	
<pb id="s037" n="37" TEIform="pb"/>

		VI.</head><lg org="uniform" sample="complete" TEIform="lg" part="N">
<l TEIform="l" part="N">Hic, quantis sua gaudiis vagari</l>
<l TEIform="l" part="N">Mater pignora viderat, relicto</l>
<l TEIform="l" part="N">Post quam iussa reedire de Canopo,</l>
<l TEIform="l" part="N">Natales subiit lares? Soporem</l>
<l TEIform="l" part="N">Hic in paupere parvulus grabato</l>
<l TEIform="l" part="N">Captabat PUER. Hic moramdiei</l>
<l TEIform="l" part="N">Ducebat vigil. Hic dapes inemptas</l>
<l TEIform="l" part="N">De mensa tenui petebat Infans.</l>
<l TEIform="l" part="N">Hic Sacra e Samio labella potum</l>
<l TEIform="l" part="N">Sorbebant Acheloïum culullo.</l>
</lg></div3><div3 id="BiSL.1.03.07" n="7" type="poem" org="uniform" sample="complete" TEIform="div3" part="N">
<head>	
		VII.</head><lg org="uniform" sample="complete" TEIform="lg" part="N">
<l TEIform="l" part="N">Hic artus riguisse cum nivosa</l>
<l TEIform="l" part="N">Sentiret sibi frigidos pruina,</l>
<l TEIform="l" part="N">Quaerebat solito PUER recursu</l>
<l TEIform="l" part="N">Maternum lare in intimo caminum;</l>
<l TEIform="l" part="N">Algentesque manus, pedesque, parvo</l>
<l TEIform="l" part="N">Caeli conditor admovebat igni.</l>
<l TEIform="l" part="N">Fortunate calor; fovere tales</l>
<l TEIform="l" part="N">Et circumdare cui licebat artus?</l>
<l TEIform="l" part="N">Functus munere nobili; quod unum</l>
<l TEIform="l" part="N">Omnes aetheris aemulentur ignes.</l>
</lg></div3><div3 id="BiSL.1.03.08" n="8" type="poem" org="uniform" sample="complete" TEIform="div3" part="N">
<head>	
		VIII.</head><lg org="uniform" sample="complete" TEIform="lg" part="N">
<l TEIform="l" part="N">Hic, (ne multa moremur,) ille et auras</l>
<l TEIform="l" part="N">Qui nutu moderatur, et procellas;</l>
<l TEIform="l" part="N">Quique undas fluitare, quique moles</l>
<l TEIform="l" part="N">Iussit surgere montium, gravique</l>
<l TEIform="l" part="N">Fixas pondere conquiesse terras:</l>
<l TEIform="l" part="N">Hic tractare rudem sua dolabram</l>
<l TEIform="l" part="N">Discebat faber, asciamque, dextra.</l>
<l TEIform="l" part="N">Hic sudore fluebat; hic parenti</l>
<l TEIform="l" part="N">Lustris quattuor obsequens, diurnum</l>
<l TEIform="l" part="N">Plebeia peragebat arte pensum.</l>
</lg></div3><div3 id="BiSL.1.03.09" n="9" type="poem" org="uniform" sample="complete" TEIform="div3" part="N">
<head>	
<pb id="s038" n="38" TEIform="pb"/>

		IX.</head><lg org="uniform" sample="complete" TEIform="lg" part="N">
<l TEIform="l" part="N">Hos tales ubi barbara relictos</l>
<l TEIform="l" part="N">Caelum sensit in area penates;</l>
<l TEIform="l" part="N">Squalentemque situ locum, pioque</l>
<l TEIform="l" part="N">Vidit limina destituta cultu;</l>
<l TEIform="l" part="N">Heu gentes, ait, impias? ô istis</l>
<l TEIform="l" part="N">Indignum genus assidere tectis!</l>
<l TEIform="l" part="N">Ite huc ocius, ite: inhospitalem</l>
<l TEIform="l" part="N">Aedes linquite nobiles Idumam.</l>
<l TEIform="l" part="N">Monstrabo meliora: adeste: Dignam</l>
<l TEIform="l" part="N">Vestro nomine vindicate Sedem.</l>
</lg></div3><div3 id="BiSL.1.03.10" n="10" type="poem" org="uniform" sample="complete" TEIform="div3" part="N">
<head>	
		X.</head><lg org="uniform" sample="complete" TEIform="lg" part="N">
<l TEIform="l" part="N">Dixit: nec mora, et imperante caelo</l>
<l TEIform="l" part="N">Moles intremit omnis, ac revulso</l>
<l TEIform="l" part="N">Festinat domus exsilire fundo.</l>
<l TEIform="l" part="N">Qualis candida cum strepente notos</l>
<l TEIform="l" part="N">Plausu deseruit Columba nidos,</l>
<l TEIform="l" part="N">Sublimis fugit: At secutus anceps </l>
<l TEIform="l" part="N">Scrutatur vacuos lares; manuque</l>
<l TEIform="l" part="N">Dum praedam petit irrita, superne</l>
<l TEIform="l" part="N">Per confinia nubium avolantem</l>
<l TEIform="l" part="N">Votis spectat inanibus Columbam.</l>
</lg></div3><div3 id="BiSL.1.03.11" n="11" type="poem" org="uniform" sample="complete" TEIform="div3" part="N">
<head>	
		XI.</head><lg org="uniform" sample="complete" TEIform="lg" part="N">
<l TEIform="l" part="N">Tali elapsa fuga, reliquit orbam</l>
<l TEIform="l" part="N">Eois domus aream colonis;</l>
<l TEIform="l" part="N">Sublimique per aërem volatu</l>
<l TEIform="l" part="N">Longinquas petit inquieta sedes.</l>
<l TEIform="l" part="N">Stant infra trepidi accolae, laresque</l>
<l TEIform="l" part="N">Mirantur profugos, et ima solis</l>
<l TEIform="l" part="N">Fundamenta relicta cum lacunis,</l>
<l TEIform="l" part="N">Iamque alter digito alteri, hic, quadratae</l>
<l TEIform="l" part="N">Ostendunt spatium areae; hic, verendae</l>
<l TEIform="l" part="N">Monstrant limina ianuae, hic, fenestrae.</l>
</lg></div3><div3 id="BiSL.1.03.12" n="12" type="poem" org="uniform" sample="complete" TEIform="div3" part="N">
<head>	
<pb id="s039" n="39" TEIform="pb"/>

		XII.</head><lg org="uniform" sample="complete" TEIform="lg" part="N">
<l TEIform="l" part="N">At terrae domus immemor relictae</l>
<l TEIform="l" part="N">Excelsum secat aëra, et profundum</l>
<l TEIform="l" part="N">Spectat pendula, nec veretur, aequor.</l>
<l TEIform="l" part="N">Gratantur vada, perviosque tali</l>
<l TEIform="l" part="N">Gaudent remigio patere fluctus.</l>
<l TEIform="l" part="N">Qua se cumque movet, sonante Triton</l>
<l TEIform="l" part="N">Applaudit citus, accinitque concha.</l>
<l TEIform="l" part="N">Tum Nereïdes adnatant; suasque</l>
<l TEIform="l" part="N">Cano a gurgite Tethys ipsa profert</l>
<l TEIform="l" part="N">Et neptes caput inter, et proneptes.</l>
</lg></div3><div3 id="BiSL.1.03.13" n="13" type="poem" org="uniform" sample="complete" TEIform="div3" part="N">
<head>	
		XIII.</head><lg org="uniform" sample="complete" TEIform="lg" part="N">
<l TEIform="l" part="N">Invitant procul insulae; et volanti</l>
<l TEIform="l" part="N">Sedem quaelibet offerunt Mapali:</l>
<l TEIform="l" part="N">Sed longe fugit; Hospitamque vitat</l>
<l TEIform="l" part="N">In primis Cypriae plagam Dionae:</l>
<l TEIform="l" part="N">Mox transit Rhodon; arduum superbo</l>
<l TEIform="l" part="N">Quamvis aethera verberet Colosso.</l>
<l TEIform="l" part="N">Nec Crete placet ipsa, fabulosis</l>
<l TEIform="l" part="N">Incesti Iovis inquinata cunis:</l>
<l TEIform="l" part="N">Nec curat Paron; et timet natantem</l>
<l TEIform="l" part="N">Inter Cycladas approbare Delon.</l>
</lg></div3><div3 id="BiSL.1.03.14" n="14" type="poem" org="uniform" sample="complete" TEIform="div3" part="N">
<head>	
		XIV.</head><lg org="uniform" sample="complete" TEIform="lg" part="N">
<l TEIform="l" part="N">Iamque Epirus, et Illyris, per altas</l>
<l TEIform="l" part="N">Aedem senserat ambulasse nubes,</l>
<l TEIform="l" part="N">Sed nullas et in hoc sibi, nec illo</l>
<l TEIform="l" part="N">Dignatam lare collocare sedes.</l>
<l TEIform="l" part="N">Restabat sinus Istriae, furentes</l>
<l TEIform="l" part="N">Qua litus timet Adriae procellas,</l>
<l TEIform="l" part="N">Illic caespitis herbidi virentem</l>
<l TEIform="l" part="N">Vidit fessa domus tumere collem.</l>
<l TEIform="l" part="N">Huc delata, brevi quiete longum</l>
<l TEIform="l" part="N">Interiungere cogitat volatum.</l>
</lg></div3><div3 id="BiSL.1.03.15" n="15" type="poem" org="uniform" sample="complete" TEIform="div3" part="N">
<head>	
<pb id="s040" n="40" TEIform="pb"/>

		XV.</head><lg org="uniform" sample="complete" TEIform="lg" part="N">
<l TEIform="l" part="N">Felix Istria, si sera revinctos</l>
<l TEIform="l" part="N">Clausisses adamantina penates;</l>
<l TEIform="l" part="N">Aeternis ubi vinculis retenti</l>
<l TEIform="l" part="N">Cessassent alias amare sedes.</l>
<l TEIform="l" part="N">Nunc viso, breve gaudium, recessu</l>
<l TEIform="l" part="N">Heu quantos tibi conciet dolores?</l>
<l TEIform="l" part="N">Nam rumpet violenta vix receptam</l>
<l TEIform="l" part="N">Miraclo Domus altero quietem:</l>
<l TEIform="l" part="N">Et nudam vacuamque rursus, Istris</l>
<l TEIform="l" part="N">Complorantibus, Istriam relinquet.</l>
</lg></div3><div3 id="BiSL.1.03.16" n="16" type="poem" org="uniform" sample="complete" TEIform="div3" part="N">
<head>	
		XVI.</head><lg org="uniform" sample="complete" TEIform="lg" part="N">
<l TEIform="l" part="N">En, quanto petat alterum volatu</l>
<l TEIform="l" part="N">Nullis territa fluctibus profundum!</l>
<l TEIform="l" part="N">Aegeum prius, inferumque longo</l>
<l TEIform="l" part="N">Neptunum fuit evagata tractu,</l>
<l TEIform="l" part="N">Nunc tentat Superum, Adriaeque totum;</l>
<l TEIform="l" part="N">Quam late patet, occupare tergum.</l>
<l TEIform="l" part="N">Hinc Antenoris arva, terque ternis</l>
<l TEIform="l" part="N">Spumantem videt ostiis Timavum:</l>
<l TEIform="l" part="N">Hinc celso a Capitolio minantem</l>
<l TEIform="l" part="N">Cernit gentibus Urbibusque Romam.</l>
</lg></div3><div3 id="BiSL.1.03.17" n="17" type="poem" org="uniform" sample="complete" TEIform="div3" part="N">
<head>	
		XVII.</head><lg org="uniform" sample="complete" TEIform="lg" part="N">
<l TEIform="l" part="N">Picenum placuit. Virebat illic</l>
<l TEIform="l" part="N">Frondenti nemus esculo; suaque</l>
<l TEIform="l" part="N">Ilex plurima serviebat umbra.</l>
<l TEIform="l" part="N">Huc a litore fertur, inque visa</l>
<l TEIform="l" part="N">Festinat domus insidere Silva.</l>
<l TEIform="l" part="N">Vix consederat; impiisque furvae</l>
<l TEIform="l" part="N">Fervebat nemus asseclis Cavernae.</l>
<l TEIform="l" part="N">Hi concurrere; barbaraque praedam</l>
<l TEIform="l" part="N">Extorquere manu; sacroque flentes</l>
<l TEIform="l" part="N">Argento exuere advenas, et auro.</l>
</lg></div3><div3 id="BiSL.1.03.18" n="18" type="poem" org="uniform" sample="complete" TEIform="div3" part="N">
<head>	
<pb id="s041" n="41" TEIform="pb"/>

		XVIII.</head><lg org="uniform" sample="complete" TEIform="lg" part="N">
<l TEIform="l" part="N">Infandi sceleris ream, modesta</l>
<l TEIform="l" part="N">Damnavit domus horruitque Silvam;</l>
<l TEIform="l" part="N">Et pennis iterum additis, avaro</l>
<l TEIform="l" part="N">Contendit celer evolare luco.</l>
<l TEIform="l" part="N">Extra, planities amoena campum,</l>
<l TEIform="l" part="N">Et collem tumor editum propinquus</l>
<l TEIform="l" part="N">Intonso referebat umbilico.</l>
<l TEIform="l" part="N">Germanis ubi praedium duobus,</l>
<l TEIform="l" part="N">Concordes reditus parare quondam</l>
<l TEIform="l" part="N">Non amplo patrimonio solebat.</l>
</lg></div3><div3 id="BiSL.1.03.19" n="19" type="poem" org="uniform" sample="complete" TEIform="div3" part="N">
<head>	
		XIX.</head><lg org="uniform" sample="complete" TEIform="lg" part="N">
<l TEIform="l" part="N">Hi cum virginea suum putarent</l>
<l TEIform="l" part="N">Ditatum sibi praedium taberna;</l>
<l TEIform="l" part="N">Rupit foedus amor: suaeque sortis</l>
<l TEIform="l" part="N">Consortem alterum abominatur alter.</l>
<l TEIform="l" part="N">Et sumit sibi pars avara totum</l>
<l TEIform="l" part="N">Pulso compare vindicare collem.</l>
<l TEIform="l" part="N">O sordes animi! Piget morari</l>
<l TEIform="l" part="N">Discordi in tumulo, piget: recedo</l>
<l TEIform="l" part="N">Quam primum licet; atque dissidentem</l>
<l TEIform="l" part="N">Fraternis odiis relinquo collem.</l>
</lg></div3><div3 id="BiSL.1.03.20" n="20" type="poem" org="uniform" sample="complete" TEIform="div3" part="N">
<head>	
		XX.</head><lg org="uniform" sample="complete" TEIform="lg" part="N">
<l TEIform="l" part="N">Nec porro mora; cum furoris ambo</l>
<l TEIform="l" part="N">Se sensere sui dedisse poenam.</l>
<l TEIform="l" part="N">Iam fastigia destituta, nullam</l>
<l TEIform="l" part="N">Conservant laris avolantis umbram.</l>
<l TEIform="l" part="N">At, qua semita trita fert, quiescit</l>
<l TEIform="l" part="N">Haud longe domus: et sibi supremam</l>
<l TEIform="l" part="N">Hanc aeterna iubet manere sedem:</l>
<l TEIform="l" part="N">Quam nec Silva rapax, nec ulla fratrum</l>
<l TEIform="l" part="N">Discors arceat ira, sed dicatis</l>
<l TEIform="l" part="N">Supplex muneribus frequentet orbis.</l>
</lg></div3><div3 id="BiSL.1.03.21" n="21" type="poem" org="uniform" sample="complete" TEIform="div3" part="N">
<head>	
<pb id="s042" n="42" TEIform="pb"/>

		XXI.</head><lg org="uniform" sample="complete" TEIform="lg" part="N">
<l TEIform="l" part="N">Spes non irrita. Vidimus, remotis</l>
<l TEIform="l" part="N">Huc totas ruere insulas ab undis.</l>
<l TEIform="l" part="N">Non se litore in ultimo Britannus</l>
<l TEIform="l" part="N">Excludi sinit. Huc venit, perenni</l>
<l TEIform="l" part="N">Quem Thule premit impedita bruma:</l>
<l TEIform="l" part="N">Huc, quem Cimmeriae ambiunt tenebrae.</l>
<l TEIform="l" part="N">Hic Gades locus, hic locus rigentes</l>
<l TEIform="l" part="N">Altarum trahit Alpium colonos.</l>
<l TEIform="l" part="N">Hic septem sibi, patria venire</l>
<l TEIform="l" part="N">Horrentes nive, conspicit Triones.</l>
</lg></div3><div3 id="BiSL.1.03.22" n="22" type="poem" org="uniform" sample="complete" TEIform="div3" part="N">
<head>	
		XXII.</head><lg org="uniform" sample="complete" TEIform="lg" part="N">
<l TEIform="l" part="N">Certant munera Principum: gravantur</l>
<l TEIform="l" part="N">Argento sola; Persicoque mensae</l>
<l TEIform="l" part="N">Dudum cedere se queruntur auro.</l>
<l TEIform="l" part="N">Hic regalibus occupata gemmis</l>
<l TEIform="l" part="N">Stant cimelia, grandibusque baccis</l>
<l TEIform="l" part="N">Rubri litoris: hic merus renidet</l>
<l TEIform="l" part="N">Sapphiri labor: hic labor pyropi;</l>
<l TEIform="l" part="N">Hic moles adamantis, hic smaragdi.</l>
<l TEIform="l" part="N">Quicquid parturit orbis, huc ad unam</l>
<l TEIform="l" part="N">Certat Virginis advolare cellam.</l>
</lg></div3><div3 id="BiSL.1.03.23" n="23" type="poem" org="uniform" sample="complete" TEIform="div3" part="N">
<head>	
		XXIII.</head><lg org="uniform" sample="complete" TEIform="lg" part="N">
<l TEIform="l" part="N">Sed tanti licet advenae, tot uni</l>
<l TEIform="l" part="N">Pergant munera dedicare cellae;</l>
<l TEIform="l" part="N">Maiores tamen indidem laborant</l>
<l TEIform="l" part="N">Quam quas attulerant, referre gazas.</l>
<l TEIform="l" part="N">Hunc, turbantibus aequorum procellis</l>
<l TEIform="l" part="N">Puppis naufraga secum ad usque nubes</l>
<l TEIform="l" part="N">Raptabat miserum; et relapsa, secum</l>
<l TEIform="l" part="N">Ima ad tartara pallidum trahebat.</l>
<l TEIform="l" part="N">Clamantem domus audiit, trucique</l>
<l TEIform="l" part="N">Raptum sustulit aequori clientem.</l>
</lg></div3><div3 id="BiSL.1.03.24" n="24" type="poem" org="uniform" sample="complete" TEIform="div3" part="N">
<head>			
<pb id="s043" n="43" TEIform="pb"/>

		XXIV.</head><lg org="uniform" sample="complete" TEIform="lg" part="N">
<l TEIform="l" part="N">Hunc ferro improbus hostico petebat</l>
<l TEIform="l" part="N">Incautum globus, obrutumque, letho.</l>
<l TEIform="l" part="N">Iam desponderat: attulit vocanti</l>
<l TEIform="l" part="N">Virgo praeses opem; suasque iussit</l>
<l TEIform="l" part="N">Ferrum ad vulnera non habere vires.</l>
<l TEIform="l" part="N">Hos strages pecorum, luesque tabo</l>
<l TEIform="l" part="N">Grassanti mala presserat: Venenum</l>
<l TEIform="l" part="N">His infuderat Hydra: cancer illos,</l>
<l TEIform="l" part="N">Atque illos febris aestuans, et illos</l>
<l TEIform="l" part="N">Pestes alterae et alterae trahebant.</l>
</lg></div3><div3 id="BiSL.1.03.25" n="25" type="poem" org="uniform" sample="complete" TEIform="div3" part="N">
<head>	
		XXV.</head><lg org="uniform" sample="complete" TEIform="lg" part="N">
<l TEIform="l" part="N">Verum accita laris patrona parvi</l>
<l TEIform="l" part="N">Aegris adfuit: expulitque taetrum</l>
<l TEIform="l" part="N">Hic e tabifico cruore virus.</l>
<l TEIform="l" part="N">Hic aestum moderata, temperato</l>
<l TEIform="l" part="N">Venas frigore saucias refecit.</l>
<l TEIform="l" part="N">Hic contagia corporum; hic latentes</l>
<l TEIform="l" part="N">Avertit medico liquore morbos.</l>
<l TEIform="l" part="N">Et, quos vel Libitina iam sepulchro,</l>
<l TEIform="l" part="N">Vel mens conscia destinarat orco,</l>
<l TEIform="l" part="N">Vitae reddidit, intulitque Caelo.</l>
</lg></div3><div3 id="BiSL.1.03.26" n="26" type="poem" org="uniform" sample="complete" TEIform="div3" part="N">
<head>	
		XXVI.</head><lg org="uniform" sample="complete" TEIform="lg" part="N">
<l TEIform="l" part="N">Huc delatus et ipse, cum beato</l>
<l TEIform="l" part="N">Fixissem reus osculum cubili,</l>
<l TEIform="l" part="N">Et prostratus humi, solum calente</l>
<l TEIform="l" part="N">Implessem rigui liquoris imbre,</l>
<l TEIform="l" part="N">Incepi gemitu loquente, mutas</l>
<l TEIform="l" part="N">Instaurare preces; opemque magna</l>
<l TEIform="l" part="N">Arctis poscere rebus a patrona:</l>
<l TEIform="l" part="N">Votis annue mater, et precantem,</l>
<l TEIform="l" part="N">(Quae nullos sinis irritos abire)</l>
<l TEIform="l" part="N">Notis viribus adiuva clientem.</l>
</lg></div3><div3 id="BiSL.1.03.27" n="27" type="poem" org="uniform" sample="complete" TEIform="div3" part="N">
<head>	
<pb id="s044" n="44" TEIform="pb"/>

		XXVII.</head><lg org="uniform" sample="complete" TEIform="lg" part="N">
<l TEIform="l" part="N">Si Regum mihi sint tributa; quantis</l>
<l TEIform="l" part="N">O quantis ego te velim, tuamque</l>
<l TEIform="l" part="N">Aedem prodigus occupare donis!</l>
<l TEIform="l" part="N">Pingatur paries ubique gemmis;</l>
<l TEIform="l" part="N">Ornent lampades aureae lacunar;</l>
<l TEIform="l" part="N">Centenis opobalsamum lucernis</l>
<l TEIform="l" part="N">Umbras arceat, et serenet auras.</l>
<l TEIform="l" part="N">Nunc a paupere, Virgo, quid requires?</l>
<l TEIform="l" part="N">Reges talia dent; ego, quod unum est,</l>
<l TEIform="l" part="N">Has pauper tibi lacrimas dicavi.</l>
</lg></div3></div2></div1></body></text>




</TEI.2>