<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
 <teiHeader type="text">
    <fileDesc TEIform="fileDesc">
      <titleStmt TEIform="titleStmt">
        <title TEIform="title">Opuscula nova</title>
        <title type="sub" TEIform="title">Machine-readable text</title>
        <author n="Bebel" TEIform="author">Bebel, Heinrich</author>
        <editor TEIform="editor" role="editor">Bebel, Heinrich</editor>
      </titleStmt>
      <editionStmt TEIform="editionStmt">
        <edition TEIform="edition">XML version, markup prototype, August 2003</edition>
        <respStmt TEIform="respStmt"><name TEIform="name">?</name><resp TEIform="resp">markup</resp></respStmt>
      </editionStmt>
			<publicationStmt TEIform="publicationStmt">
				<publisher TEIform="publisher">Camena</publisher>
				<address TEIform="address">
				  <addrLine TEIform="addrLine"><anchor n="http://www.uni-mannheim.de/mateo/camena/???????????frisc5" type="href" id="frisc5" TEIform="anchor"/></addrLine>
				</address>
			</publicationStmt>
			<notesStmt TEIform="notesStmt">
 			 <note type="href" anchored="yes" TEIform="note" place="unspecified">http://www.uni-mannheim.de/mateo/camena/bebel4</note> 
			 <note type="pathname" anchored="yes" TEIform="note" place="unspecified">bebel4</note>
 			 <note type="filename" anchored="yes" TEIform="note" place="unspecified">bebelopuscula.html</note>
 			 <note type="titleimage" anchored="yes" TEIform="note" place="unspecified">bebel001.jpg</note>
		 	 <note type="srcfile" anchored="yes" TEIform="note" place="unspecified">bebelopuscula.xml</note>
  			 <note type="imgpath" anchored="yes" TEIform="note" place="unspecified">bebel4/jpg</note>
			 <note type="imgtype" anchored="yes" TEIform="note" place="unspecified">html</note>
			</notesStmt>
      <sourceDesc default="NO" TEIform="sourceDesc">
        <bibl default="NO" TEIform="bibl">Argentorati: Matthias Schuerer, 1512.</bibl>
      </sourceDesc>
    </fileDesc>
   <encodingDesc TEIform="encodingDesc">
      <editorialDecl default="NO" TEIform="editorialDecl">
          <p TEIform="p">Regeln fuer die Texterfassung 03/2001</p>
        </editorialDecl>
      <refsDecl TEIform="refsDecl" doctype="TEI.2">
          <p TEIform="p">not necessary</p>
      </refsDecl>
    </encodingDesc>
    <revisionDesc TEIform="revisionDesc">
        <change TEIform="change">
          <date TEIform="date">23 September 2003</date>
          <respStmt TEIform="respStmt">
            <name TEIform="name">Jolanta Wiendlocha</name>
            <resp TEIform="resp">markup</resp>
          </respStmt>
          <item TEIform="item">Markup added; typed text - structural tagging complete - no semantic tagging - manual spell check</item>
        </change>
    </revisionDesc>
 </teiHeader>






<text><gap id="sampling"/><gap id="GR"/><body><div1 type="book">
<opener TEIform="opener">
<salute TEIform="salute">Viro venerabili atque sibi amicissimo Georgio Herman, Canonico Augustae ad 
sanctum Mauricium. S. D. P. H. Bebelius. </salute>
Cum sis homo Georgi omnium carissime ad liberalitatem natus, omnium doctorum 
atque studiosorum amator singularis, hospesque iucundissimus, quod ego ipse 
expertus sum, non sine impensa tua, indignum duxi, ut nullum in libris meis locum 
omnino haberes. Sed cum iam nullum offeratur argumentum idoneum, nullaque satis 
efficax occasio, ne nihil omnino facerem, volui nunc sub 
<pb id="s082" n="Aa5a" TEIform="pb"/>
tuo nomine iocari in eos qui sine fronte nihil non audent quique in caelum se 
scandere pollicentur. Eorum enim impudentia taxanda est, qui astrologiam 
profitentes, mirum immodum in dierum observatione et iudicio errant, ut quem 
serenum dicant, illum maxime pluvia occupet. adeoque contrarii sint inter se in 
iudiciis, ut nihil magis sit alienum a veritate quam eorum 
prognostica, unde non obscure declarant rerum futurarum eventum, non volo in 
firmamento caeli, sed in eorum numeris, non contineri, his nugis et strophis 
motus. Doctorem Henricum Ritter Starrenvuadel vulgo appellitatum, tibi olim 
notum, existimo commendandum. Qui cum haberetur imprudens et Morio, in hoc 
tamen prudentissime egit, quia cum alii ex astris futura praedicerent, ipse se 
serio praeteritorum Vatem atque divinatorem praedicabat. Ego itaque tam huius 
exemplo, quam aliorum mendaciis admonitus, veram affero practicam, ut ita 
loquar, quae in omnes annos duratura. procul abest a mendacio. quam ut effuse 
rideas, tibi uni dedicavi nuncupatim, adiunctis etiam Henrichmanni tui, immo 
nostri, prognosticis, quae ut ille traduxit ex vernacula nostra, ita ego 
dictitante mihi quodam amico ex Etrusca lingua. Reliquum est, ut summo desi- 
derio desiderem semel tecum esse, una cum Henrichmanno tuo, et Michaele 
Coccinio, cum quibus optime agitur. qui relicta Tubinga felicius meliorique 
sorte vitam agunt quam apud nos. Conditio pinguis, et honestissima alterius tibi 
nota est. Michael autem nuper cum honore et gloria et Italia in patriam 
repedavit, secretarius et cancellarius vicarii et gubernatoris, vel (ut cum 
vulgo loquar) locum tenentis ducatus Mutinensis, allatis secum quattuor 
historiarum libris, quos de motibus bellorum nostrae tempestatis in Italia tam 
verissime quam elegantissime conscripsit. <signed TEIform="signed">Vale, et litterarum litteratorumque 
<pb id="s083" n="Aa5b" TEIform="pb"/>
patronum atque principem, decus et ornamentum tam Suevorum omnium quam 
Augustensium, Conradum Peutingerum salvum esse meo nomine iubeas. Iterum Vale ex 
Zvifulda. vi. Kalendas. Augustas Anno domini. M. D. XII. </signed>
</opener>
<head>Prognosticon ex Etrusco sermone in latinum traductum ab Anno domini. M. D. IX. 
usque in finem mundi.</head> 
<div2 id="BeOS.3.04.01" n="1" type="story" org="uniform" sample="complete" TEIform="div2" part="N">
<head>Prima Propositio.</head> 
<p TEIform="p">In hoc atque futuris annis crescet vinum et triticum, legentque homines multa 
genera frumentorum, timendum tamen est secundum sententiam Hali Habenragel, ne 
parum congregent qui praediis carent, aut seminare obmiserunt, nisi aliorum 
possessiones invadere velint.</p> 
</div2>
<div2 id="BeOS.3.04.02" n="2" type="story" org="uniform" sample="complete" TEIform="div2" part="N">
<head>Propositio secunda.</head> 
<p TEIform="p">Per oppositionem Saturni cum Marte indicatur preciosius futurum triticum quam 
milium, et milium acceptius quam lolium.</p> 
</div2>
<div2 id="BeOS.3.04.03" n="3" type="story" org="uniform" sample="complete" TEIform="div2" part="N">
<head>Propositio tertia.</head> 
<p TEIform="p">Eadem et evidentiori ratione suspicandum est minus et tenuius frumentum collectum 
iri in montibus quam planitie, ea etiam de causa quia minus seminis committetur 
montosis praediis propter siccitatem et lapides.</p> 
</div2>
<div2 id="BeOS.3.04.04" n="4" type="story" org="uniform" sample="complete" TEIform="div2" part="N">
<head>Propositio quarta.</head> 
<p TEIform="p">Frequentiori in usu erit panis triticeus quam milii.</p> 
</div2>
<div2 id="BeOS.3.04.05" n="5" type="story" org="uniform" sample="complete" TEIform="div2" part="N">
<head>Propositio quinta.</head> 
<p TEIform="p">Alcindus item tradit, plus vini extorqueri de uvis quam piris et aliis 
fructibus, et si uva non bene maturuerit, erit vinum acerbum.</p> 
</div2>
<div2 id="BeOS.3.04.06" n="6" type="story" org="uniform" sample="complete" TEIform="div2" part="N">
<head>Propositio sexta.</head> 
<p TEIform="p">Vinum Cretense, quod Malmaticum vocant, carius erit quam vinum vernaculum. erit 
etiam melioris saporis. hoc quilibet bibens testabitur, nisi laesum omnino fuerit 
palatum. Plus item iuvabit naturam hominis quam nostrum. Nam mane sumptum stomachum 
confortabit, meridie refrigerat corpus, 
<pb id="s084" n="Aa6a" TEIform="pb"/>
vesperi sitim extinguit.</p> 
</div2>
<div2 id="BeOS.3.04.07" n="7" type="story" org="uniform" sample="complete" TEIform="div2" part="N">
<head>Propositio septima.</head> 
<p TEIform="p">Caveant sibi quorum arbores arefactae sunt in praediis eorum, quia fructus non 
producent propter lunae oppositionem.</p> 
</div2>
<div2 id="BeOS.3.04.08" n="8" type="story" org="uniform" sample="complete" TEIform="div2" part="N">
<head>Propositio octava.</head> 
<p TEIform="p">Plus vescentur homines piscibus et leguminibus in mense Februario et Martio, 
propter observationem quadragesimae quam aliis temporibus anni. In rariori tamen 
usu erit piscis apud pauperes propter respectum Aquarii contrarium pecuniae, ut 
notat Albumasar in quarto tripartiti.</p> 
</div2>
<div2 id="BeOS.3.04.09" n="9" type="story" org="uniform" sample="complete" TEIform="div2" part="N">
<head>Propositio nona.</head> 
<p TEIform="p">Propter altercationem quorundam signorum caelestium sciendum res quasdam nocivas 
futuras usui humano. Ad cavendum hunc influxum abstinebis ne lapides et paleas 
devores.</p> 
</div2>
<div2 id="BeOS.3.04.10" n="10" type="story" org="uniform" sample="complete" TEIform="div2" part="N">
<head>Propositio decima.</head> 
<p TEIform="p">Tempore belli caveant belligerantes utriusque partis ne vulnerentur. timendum 
enim ne aliqui moriantur quia si moriantur, non facient amplius bellum, ut 
conveniunt omnes astrologi.</p> 
</div2>
<div2 id="BeOS.3.04.11" n="11" type="story" org="uniform" sample="complete" TEIform="div2" part="N">
<head>Propositio undecima.</head> 
<p TEIform="p">Civitates Italiae Roma, Florentia. Senae. ceteraeque omnes erunt in iisdem 
locis ubi exactis temporibus fuerunt et hoc secundum sententiam Ptolemaei.</p> 
</div2>
<div2 id="BeOS.3.04.12" n="12" type="story" org="uniform" sample="complete" TEIform="div2" part="N">
<head>Propositio duodecima.</head> 
<p TEIform="p">Multi vagabuntur per diversas regiones et loca longinqua. aliqui tamen in 
propinquo manebunt non ulterius progredientes propter penuriam viatici. aliqui 
vero procedent non timendo latrones propter divitias conquirendas.</p> 
</div2>
<div2 id="BeOS.3.04.13" n="13" type="story" org="uniform" sample="complete" TEIform="div2" part="N">
<head>Propositio tredecima.</head> 
<p TEIform="p">Propter solis asendentem in leone, iuxta Hermetis sententiam, calidiores erunt 
Iulius et Augustus ceteris mensibus.</p> 
</div2>
<div2 id="BeOS.3.04.14" n="14" type="story" org="uniform" sample="complete" TEIform="div2" part="N">
<head>Propositio decimaquarta.</head> 
<p TEIform="p">Propter naturalem et consuetum cursum solis longiores erunt dies aestatis quam 
hiemis.</p> 
</div2>
<div2 id="BeOS.3.04.15" n="15" type="story" org="uniform" sample="complete" TEIform="div2" part="N">
<head>Propositio. xv.</head> 
<pb id="s085" n="Aa6b" TEIform="pb"/>
<p TEIform="p">Propter altercationem Saturni cum Piscibus plus nivis et glaciei imminebit nobis 
tempore hiberno quam aestivo. et plus in locis alpestribus quam planis.</p> 
</div2>
<div2 id="BeOS.3.04.16" n="16" type="story" org="uniform" sample="complete" TEIform="div2" part="N">
<head>Propositio. xvi.</head> 
<p TEIform="p">Imbres hoc anno erunt humidi propter respectum Aquarii.</p> 
</div2>
<div2 id="BeOS.3.04.17" n="17" type="story" org="uniform" sample="complete" TEIform="div2" part="N">
<head>Propositio. xvii.</head> 
<p TEIform="p">In aestate lilia et rosae in copia provenient. sed timenda tunc tonitura et 
fulmina. In autumno folia de arboribus cadent, camporumque decus. flores 
deflorebunt et marcescent. In hieme homines ad vinum bibendum erunt inclinati, 
ut communis schola astrologorum dictat. In vere omnis vis terrae erigetur ad 
producendos flores et frumenta.</p> 
</div2>
<div2 id="BeOS.3.04.18" n="18" type="story" org="uniform" sample="complete" TEIform="div2" part="N">
<head>Propositio. xviii.</head> 
<p TEIform="p">Considerata virtute planetarum, reperio stellas numerosius videri medio noctis 
quam diei. Verum cum caelum nubibus obfuscatum fuerit, nec noctu, nec interdiu 
apparebunt.</p> 
</div2>
<div2 id="BeOS.3.04.19" n="19" type="story" org="uniform" sample="complete" TEIform="div2" part="N">
<head>Propositio. xix.</head> 
<p TEIform="p">Corripientur homines diversis infirmitatibus secundum diversas eorum 
complexiones, ut ita dicam, ille laborabit e pedibus, alter febribus. hic 
dysenteria, ille lumbagine. Aliqui autem convalescent, alii morientur.</p> 
</div2>
<div2 id="BeOS.3.04.20" n="20" type="story" org="uniform" sample="complete" TEIform="div2" part="N">
<head>Propositio. xx.</head> 
<p TEIform="p">Sani melius habebunt quam infirmi, pariter divites quam pauperes.</p> 
</div2>
<div2 id="BeOS.3.04.21" n="21" type="story" org="uniform" sample="complete" TEIform="div2" part="N">
<head>Propositio, xxi.</head> 
<p TEIform="p">Plebei et opifices nisi laboraverint, multi eorum patientur penuriam victus. ut 
Hermes probat per ascendentem Scorpionem.</p> 
</div2>
<div2 id="BeOS.3.04.22" n="22" type="story" org="uniform" sample="complete" TEIform="div2" part="N">
<head>Propositio. xxii.</head> 
<p TEIform="p">Tam principes quam populares hoc anno timere habent mortem.</p> 
</div2>
<div2 id="BeOS.3.04.23" n="23" type="story" org="uniform" sample="complete" TEIform="div2" part="N">
<head>Propositio. xxiii.</head> 
<p TEIform="p">Piscatoribus nonnullis res infortunatae sunt, praesertim si piscatum iverint in 
montibus vel paludibus propter aquarii siccitatem, ut in tabulis Alphonsi videri 
licet.</p> 
</div2>
<pb id="s086" n="Aa7a" TEIform="pb"/>
<div2 id="BeOS.3.04.24" n="24" type="story" org="uniform" sample="complete" TEIform="div2" part="N">
<head>Propositio. xxiiii.</head> 
<p TEIform="p">Coniunctio Veneris cum Iove demonstrat quam plures feminas praegnantes fore, 
quae ante gravide non fuerunt. et si masculum conceperint, parient masculum. si 
femellam parient femellam. Quod si magna coniunctio fuerit Martis 
et Veneris fient et virgines gravide. quoniam Sagittarius in corpus earum aget, 
ut concordant uno ore tam physici quam astrologi.</p> 
</div2>
<div2 id="BeOS.3.04.25" n="25" type="story" org="uniform" sample="complete" TEIform="div2" part="N">
<head>Propositio. xxv.</head> 
<p TEIform="p">Iuppiter intensus sub signo Leonis significat magnam publicum et cimicum 
futuram copiam. nec speret eos quisquam capere noctua vel fistula aucuparia.</p> 
</div2>
<div2 id="BeOS.3.04.26" n="26" type="story" org="uniform" sample="complete" TEIform="div2" part="N">
<head>Propositio. xxvi.</head> 
<p TEIform="p">Plures ferae capientur in campis et silvis quam in urbibus, secundum opinionem 
Alcindi.</p> 
</div2>
<div2 id="BeOS.3.04.27" n="27" type="story" org="uniform" sample="complete" TEIform="div2" part="N">
<head>Propositio. xxvii.</head> 
<p TEIform="p">Advocati, procuratores invigilent bene suis officiis et causis, si voluerint 
venari sine retibus et canibus. quia si nihil acquisierint, parum exponent.</p> 
</div2>
<div2 id="BeOS.3.04.28" n="28" type="story" org="uniform" sample="complete" TEIform="div2" part="N">
<head>Propositio. xxviii.</head> 
<p TEIform="p">Multae feminae quaerent habitus et formas novas, atque pleraeque delectabuntur 
choreis, cantibus et instrumentis musicis. nonnullae nocturnis proeliis. 
nonnullis vero gratum erit laudari. ut Ptolemaeus tradit.</p> 
</div2>
<div2 id="BeOS.3.04.29" n="29" type="story" org="uniform" sample="complete" TEIform="div2" part="N">
<head>Propositio. xxix.</head> 
<p TEIform="p">Cives et magnates operam dabunt variis voluptatibus pro diversitate temporum et 
appetituum.</p> 
</div2>
<div2 id="BeOS.3.04.30" n="30" type="story" org="uniform" sample="complete" TEIform="div2" part="N">
<head>Propositio. xxx.</head> 
<p TEIform="p">Cum sol fuerit in suo firmamento Padus nec equo nec pede transiri poterit.</p> 
</div2>
<closer TEIform="closer">FINIS.</closer>
</div1></body></text>





</TEI.2>