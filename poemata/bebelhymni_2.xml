<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Liber hymnorum in metra noviter Redactorum. [...]</title>
<title type="sub" TEIform="title">Machine-readable text</title>
<author n="Bebel" TEIform="author">Bebel, Heinrich</author>
<editor TEIform="editor" role="editor">Bebel, Heinrich</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, April 2004</edition>
<respStmt TEIform="respStmt"><name TEIform="name">Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/bebel3" type="href" id="bebel3" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note> 
<note type="pathname" anchored="yes" TEIform="note" place="unspecified">bebel3</note>
<note type="filename" anchored="yes" TEIform="note" place="unspecified">bebelhymni.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">bebelhymni.xml</note>
<note type="imgpath" anchored="yes" TEIform="note" place="unspecified">bebel3/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">[Tuebingen]: [Johann Otmar], [1501]</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">12 February 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup added; typed text - structural tagging complete - no semantic tagging - no spell check</resp>
</respStmt>
<item TEIform="item">
TEI header and markup added; typed text - structural markup complete (but sp-tags in dramata incomplete) - no semantic tagging - no spell check</item>
</change>
<change TEIform="change">
<date TEIform="date">19 March 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">Morpheus spell check performed (oh boy!)</resp>
</respStmt>
<item TEIform="item">
TEI header and markup added; typed text - structural markup complete (but sp-tags in dramata incomplete) - no semantic tagging - no spell check</item>
</change>
</revisionDesc>
</teiHeader>






<text><gap id="bebe"/><gap id="mamm"/><body><div1 type="book">
<head>Apologia et defensio poetices. Heinrici Bebelii Ad iuventutem germanam.</head>
<p TEIform="p">Cum saepe mecum reputassem. Studiosa inventus germana. quae res potissimum athenienses adeo
extulerit. ut soli litterarum. eloquentiae. totiusque philosophiae auctores et inventores esse dicantur.
quae item res postea romanos. adeo illustraverit. ut illis exceptis. soli liberalium
disciplinarum studiis expoliti iudicarentur. mansuetudinis item et humanitatis gloriam prae
cunctis gentibus vindicaverint: nos autem germanos semper indicatos esse barbaros. et honestarum
disciplinarum ineruditos. et tales (.ut philelphus dicit). ut cum perveniamus romam. eo audiamur
loqui sermone latino. quo olim pistores etc. cerdones loqui erant soliti. invenio tandem longa
consultatione. et reputatione. id omne provenire ex liberali. illiberalive puerorum
institutione. ut dum graeci et romani suos pueros. optimis praeceptoribus. et iis qui egregie
politiores musas norint. demandant. imo et his facundas nutrices adhibere studeant. nostri autem
suos in grammatica alexandri galli. inque ieiunis atque tortuosis grammatices commentariis
desudare faciant. talibusque praeceptoribus saepe et sine delectu committant qui praeter pauca
quaedam sophismata quae cicero cavillationes vocat. et non nulla in donatum et
regulas grammaticales notabilia et <orig reg="corollaria" TEIform="orig">corrolaria</orig> (.ut cum ipsis Barbare loquar).
nihil noverunt. fit ut hi rudes sint. nec tria possint effari latina verba. illi autem in
humanioribus litteris educati. latinitatis patrocinio fiant ad omnem scripturam cum dignitate
tractandam in primis idonei. Et hanc puerorum educationem apud vetustatem fuisse
servatam testis est strabo libro primo geographiae. dicens. veteres puerilem educationem usque
ad aetatum perfectionem conseruarunt. et omnem aetatem satis castigate instrui posse per poeticam
arbitrati sunt. id est Antiqui (. ut etiam testatur lactantius li. 5. capite quinto. et
augustinus de civitate dei li. 14. c. 18.) poeticam primam philosophiam quandam esse
perhibent. quae abeunte nos aetate ad vivendi rationes addat. quae mores. quae
<pb id="s009" TEIform="pb"/>
affectiones edoceat. quae res gerendas cum iucunditate praecipiat. posteriores vero. solum poetam
ipsum sapientem esse asseruerunt. quamobrem graecorum civitates. ab ipso primordio. eorum
liberos in poetica erudierunt. non nudae utique voluptatis sed castae moderationis gratia. quod
Horatius Ad augustum docuit.<q TEIform="q" direct="unspecified">
<lg met="hexa" org="uniform" sample="complete" TEIform="lg" part="N">
<l TEIform="l" part="N">Os tenerum pueri Balbumque poeta figurat</l>
<l TEIform="l" part="N">Torquet ab obscenis iam nunc sermonibus aurem</l>
<l TEIform="l" part="N">Mox etiam pectus praeceptis format amicis</l>
<l TEIform="l" part="N">Asperitatis et invidiae corrector et irae</l>
<l TEIform="l" part="N">Recte facta refert. orientia tempora noctis</l>
<l TEIform="l" part="N">Instruit exemplis. inopem solatur et aegrum</l>
</lg></q>
Hoc idem videtur velle augustinus lib. 1. de civitate dei propterea inquiens). parvuli legunt
vergilium. ut poeta magnus. omniumque praeclarissimus. atque optimus. teneris ebibitus annis non
facile oblivione aboleri potest. nomne et idem persuadet (.lib. 4. de doct. christiana)
facundiam et eloquentiam. curam esse debere adulescentulorum. et congruo ad hoc temporis spatio.
apta. et convenienti aetate discendam. Quid divus hieronymus nonne comoedias legere. Bucolica et
carmina poetarum. necessitatis existimavit esse in pueris. in epistola ad damasum
papam. adeoque gloriosum duxit nostratia studia didicisse in iuventute ut in librum Job. de se
ipso profiteri non erubuerit. se hebraeum sermonem ex parte didicisse. et in latino paene ab ipsis in
cunabulis inter grammaticos et rhetores et philosophos detritum esse Denique super
danielem. gloriatus est. quintilianum: tullii lectionem ac flores eius rhetoricos adolescentulum
se imbibisse. nonne et Basilius maximus ille graecorum doctor proprium libellum de poetica
discenda conscripsit. Ex quorum omnium instituto et testimonio. satis posse constare reor nihil
esse magis conducibile et fructuosum puerili educationi quam crebram et diligentem poetarum et
oratorum lectionem At quid de pueris loquar. necessaria in primis est rhetorica et eloquentia
iureconsultis. et si cum bona venia est audienda veritas. nulli hominum generi magis est non
dico ornamento tantum sed necessaria. quam philosophis. et ipsis theologis. qui tamen hanc
iure quodam. tamquam sacrorum eloquiorum tractatori indignam existimare volunt. At ne gentilibus
hoc est poetis: quibus non credunt probare videamur. suis eos doctoribus et propriis armis
Conficiemus augusti. li. 4. de doctrina christiana. rhetoricam pendit tanti. ut bonum virum. et
iam maturas vel graves etiam hominum aetates illi discendae velit impendi: necessitatem: et rationem
exactissimam reddens. inquit nam cum per artem rhetoricam. et vera suadeantur. et falsa. quis
audeat dicere aduersus mendacia in defensoribus suis inermem debere consistere veritatem. ut
videlicet. illi qui res falsas persuadere conantur. noverint
<pb id="s010" TEIform="pb"/>
auditorem. vel benevolum. vel intentum. vel docilem. prooemio facere. isti autem non
noverint. illi falsa breviter. aperte. verisimiliter. et isti vera sic narrent. ut
audire taedeat. intelligere non pateat. credere postremo non libeat. illi fallacibus argumentis
veritatem oppugnent. asserant falsitatem. isti nec vera defendere. nec falsa valeant refutare.
illi animos audientium in errorem moventes impellentes dicendo. terreat. contristent exhilarent.
exhortentur ardenter. isti pro veritate lenti frigidique dormitent. quis ita insipiat. ut hoc
dicat. Cum ergo in medio sit posita facultas eloquii. quae ad persuadenda seu prava seu recta
valet plurimum cur non bonorum comparetur studio. ut militet veritati. si eam mali
ad obtinendas peruersas vanasque causas in usus iniquitatis et erroris usurpant haec ille hoc idem
voluit divus hieronymus exemplo pauli apostoli. de quo poeticis carminibus utente ita dixit.
didicerat enim paulus a vero david detorquere de manibus hostium gladium. et goliae superbissimum
caput proprio mucrone detruncare. quia igitur membra ecclesiae varie discissa sunt. multaeque
haereses hinc inde coaluerunt. eo fit. ut sapientia et veritas idoneis praeconibus indigeat. id
quod disertissime scilicet verissime litteris mandavit. li. 5. contra gentes. lactantius
ille meus. christianus cicero merito appellandus. his verbis. ergo quia defuerunt apud nostros
idonei. peritique doctores. qui vehementer. qui acriter. errores publicos redarguerent. qui causam
omnem veritatis ornate copioseque defenderent. provocavit quosdam haec ipsa penuria. ut
auderent scribere contra ignotam sibi veritatem. debet igitur (ut saepe verba Augustini assumam).
divinarum scripturarum tractator. et doctor. defensor rectae fidei. ac debellator erroris. et
bona docere. et mala de docere. atque in hoc opere sermonis. conciliare aversos. remissos erige
re. nescientibus quid agatur: quid expectare debeant intimare. ubi autem benevolos. intentos.
dociles. aut invenerit. aut ipse fecerit. cetera peragenda sunt. sicut postulat causa.
Circumliniatur ergo (.dicit lactantius) poculum caelestis sapientiae melle. ut possint ab
imprudentibus amara remedia sine offensione potari. dum illiciens prima dulcedo. acerbitatem
saporis asperi sub praetextu suavitatis occultat. nam haec in primis causa est. cur apud sapientes
et doctores. et principes huius mundi scriptura sancta fide careat. quia prophetae communi ac
simplici sermone ut ad populum locuti sunt nam iuxta augustinum. quis velit eum audire.
nisi auditorem. non nulla etiam suavitate detineat. sed quis movetur. aut tenetur. ut audiat si
non delectatur uno et in isto genere. ubi ad obedientiam cor durum dictionis granditate flectendum
est. nisi et intelligenter et libenter qui dicit. audiatur. non potest oboedienter audiri. haec
ille. Parum igitur idoneos credit lactantius divinarum literarum contionatores quorum sermo ieiunus
est. et ingratus. qui neque vim persuadendi. neque subtilitatem argumentandi.
<pb id="s011" TEIform="pb"/>
neque ullam prorsus acerbitatem ad revincendum habere potuerunt hoc verum esse in
lingua nostra vernacula compertum habemus. quis enim contionator est acceptus populo
quantumcumque etiam profunda et theologica mysteria adduxerit. nisi floridus. ac copiosus sermo
conciliet sibi favorem plebis. Adeo ut nonnumquam rudes ac indocti. volubilitate tamen.
et gratia linguae instructi praeferantur et sint acceptiores eruditissimis doctoribus. quia si
accesserit eruditio eloquentiae. et coniungat quis doctrinam floribus linguae. is demum
haberi potest idoneus verbi divini praeco. et quem iure laudare valeamus. Ceteros omnes qui alterum
tantum consecuti sunt. fidei non modo propagatores. sed etiam defensores minus idoneos et
sufficientes existimamus. nam cur sanctus paulus ab hieronymo dictus fuerit tuba evangelii. et
maximus apostolorum. in promptu causa est quia apostolorum eloquentissimus fuit. nonne et ex hac una
re potissimum. Gregorius. Augustinus. Hieronymus et Ambrosius columnae nuncupantur ecclesiae.
quia praeter singularem eruditionem etiam suavitate sermonis. et blandiori verborum sono. multorum aures
permulserint. et quo magis fuerunt eloquentes. eo magis sententiarum elegantia persuaserunt. firmiusque in ecclesia christianae fidei fundamentum quam ceteri elingues. et inelegantes
iecerunt.et tanquam columne totam machinam sustentarunt quos item nullus potest intelligere
praesertim hieronymum et augustinum illa duo magna fidei luminaria. nisi qui fuerit instructus
in poetica et politioribus litteris nam libri eorum historiis et supellectilibus poetarum
oratorumque sunt refertissimi in levitico igitur primitias mellis. i. dulcedinem
humanae eloquentiae domino iubemur offerre. ut dicitur dist. xxxvii. c. legimus. nec immerito. est
enim in primis eloquentia necessaria christianis contionatoribus. quos
vulgus praedicatores vocat. nam cum iter omnes de fide conveniat. et bona sciamus non
facientes. multo plus opus est movere quam docere. quoniam vitia deliniamentis
naturalibus allicere animos hominum. et inanium iucunditatum specie capere solent.
ut facile iis assentiamur. euntibus autem ad virtutem. muniaque caelestis praemii. via difficilis
et clivosa proposita est. vel spinis horrentibus aspera velut saxis exstantibus impedita.
ut cum magno labore. et animi solicitudine sit cuique gradiendum quis tam ab omni ratione potest esse
sequestratus. qui non perspiciat ad viam veritatis. summam esse vim persuadendi.
quod iterum doctissimus Augu. li. 4. de doctrina christi ana. ostendit. si vero (inquiens). qui audiunt
monendi sunt potius quam docendi. ut in eo quod iam sciunt non torpeant. et
rebus assensum. quas veras esse fatentur. accommodent maioribus dicendi
viribus opus est. ibi obsecrationes. et increpationes. concitationes. et
coercitationes. et quicumque valent ad commovendos animos necessaria. Id quod est
proprium oratoris de quo et nos scripsimus in egloga poetica.
<q TEIform="q" direct="unspecified"><lg met="hexa" org="uniform" sample="complete" TEIform="lg" part="N">
<l TEIform="l" part="N">Nemo etiam melius miserum solatur. et aegrum</l>
<l TEIform="l" part="N">Nemo bonos laudat melius, terretque nefandos</l>
<pb id="s012" TEIform="pb"/>
<l TEIform="l" part="N">Desidiam vates simul ad virtutis acumen</l>
<l TEIform="l" part="N">Excitat. effrenos sano moderamine finit</l>
</lg></q>
Quare cum divus hieronymus rogaretur. ut est in epistola ad magnum oratorem. cur testimonio
poetarum. et philosophorum uteretur respondit hoc fuisse institutum sancti pauli
apostoli. et innumerabilium doctorum inter graecos et latinos. quos annumerat
plures. in quibus omnibus nihil inveniri posse indoctum et non de media
philosophia depromptum testatur. valeant igitur semibarbari quidam. et indocti homines.
qui cum quicquam elegantius et tersius scriptum offenderint. statim reprobant. esse dicentes
deliramenta poetica. quos cum iure meo possem contemnere. asino quippe lyra superflue canit:
verissimumque est illud vetus adagium. nihil cum fidibus graculo. ne tamen cum eis congredi: et
manum conserere existimemur velle declinare. illud primum habeant responsum. se non legisse divum
augustinum. qui libro quinto confessionum ait ad deum. Jam ergo abs te didiceram domine nec aliquid
ideo verum dici. quia impolite enuntiatur. nec ideo falsum. quia splendidus sermo est. sed
perinde sapientiam esse et stultitiam sicut sunt cibi utiles et inutiles verbis autem ornatis et
inornatis sicut vasis urbanis et rusticanis utrosque cibos posse ministrari. non item legerunt.
paulum de quo ita scribit hieronymus. sed et paulus apostolus epimenidis poetae abusus est
versiculo scribens ad titum. Cretenses semper mendaces. malae bestiae. ventres pigri. in alia
quoque epistola menandri posuit senarium. Corrumpunt mores bonos colloquia mala. Et
apud athenienses et in martis curia disputans. Aratum poetam testem vocat. ipsius enim et
genus sumus. Sed in promptu iam est cur tales despiciant haec nostra studia. quae paulus. et omnes
ecclesiastici doctores qui superioribus floruerunt temporibus magni fecerunt hi enim noverunt
utilitatem. et fructus. illi autem despicientes nesciunt. quare non immerito olim ita lusimus.
<q TEIform="q" direct="unspecified"><lg met="hexa" org="uniform" sample="complete" TEIform="lg" part="N">
<l TEIform="l" part="N">Stultus id in triviis conculcat. damnat. et odit</l>
<l TEIform="l" part="N">Sanguine quod gelido nunquam novisse valebat</l>
</lg></q>
Turpissimum autem est damnare quod non noveris. quod elegantissime Septimius tertullianus monuit. quid enim (.dicens.) iniquius. quam ut oderint homines.
quod ignorant. etiam si res meretur odium. tunc enim meretur: cum cognoscitur. an
mereatur. ignorantissimum igitur se: barbarum et in media vulgi sentina enutritum ostendit. qui
carmina poetarum et politiores litteras homini christiano fugiendas vel non discendas. proclamare
est ausus. immo de divinis litteris deque earum scriptoribus. et tandem de deo omnibus quam
christianis pessime meritus. primum de divinis litteris. quoniam sacra eloquia maiori ex parte
et praesertim hymni carminibus constant. deque poetarum officina prodierunt ut in illo opusculo
videre licet. et ut Cassiodorus testis est. atque repetitum distinctione. xxxvii. c. legimus
<pb id="s013" TEIform="pb"/>
omnis splendor et rhetorice eloquentiae. omnis modus poeticae locutionis: quaelibet varietas
decore pronuntiationis: a divinis scripturis sumpsit exordium. At quia male sit meritus et quasi
calumniator Sanctorum doctorum supervacuum puto plura dicere: cum nemo sit: qui ignoret Ambrosium
fuisse poetam et scriptitasse carmina. hoc est hymnos plurimos et
tersissimos nam quae latini vocant carmina et versus: graeci dicunt psalmos et hymnos. Bedam quoque presbyterum venerabilem fuisse poetam. qui de componendis versibus libellum ediderit: nec
item ignorabit. david. <orig reg="salomona" TEIform="orig">salomana</orig>. iob. hieremiam. et prophetas paene omnes fuisse poetas et
scripsisse carmina. testis est divus hieronymus in prologo iob. dicens. quia si cui videtur in
credulum. metra. s. esse. apud hebraeos. et in morem nostri flacci. graecique pindari. et alcaei.
et sapphus. vel psalterium vel lamentationes hieremiae. vel omnia ferme scripturarum cantica
comprehendi legat philonem. Josephum. origenem. caesariensem eusebium. et eorum testimonio me
verum dicere comprobabit: Idem ad paulinum. Claro sermone pronuntiat David. simonides noster.
pindarus et alcaeus flaccus quoque catullus atque serenus christum lyra personat. et in
decachordo psalterio ab inferis excitat resurgentem. supra nominatis adiungo augustinum et
hieronymum. Addo cyprianum doctorem suavissimum et martyrem beatissimum. Lactantium.
victorinum. hilarium. et omnes eos graecos pariter et latinos. qui aliquam celebritatem. et
eruditionis famam consecuti sunt. magnam eorum partem annumerat hieronymus in epistola ad
magnum oratorem. quos auro et argento hoc est sapientia et eloquentia saeculari suffarcinatos
exisse de aegypto. testis est Augustinus li. 2. de doctrina christiana. Ceteros autem ex veteribus
quos non paucos fuisse existimandum est quia aurum et argentum aegyptiorum spreverunt. velut
inglorios et ignobiles oblivio obruit: hostis item carminum et melliflui cantus poetici. hostis
censendus est et aduersus deo. et omnibus eius cultoribus. deo in primis. quoniam fit aduersarius
his rebus in quibus deus maxime honorari vult et placari iuxta Horatium 
<q TEIform="q" direct="unspecified"><lg met="hexa" org="uniform" sample="complete" TEIform="lg" part="N">
<l TEIform="l" part="N">Carmine dii superi.placantur carmine manes.</l>
</lg></q>
Deus enim in hymnis et psalterio (.quae sunt carmina. et a poetis ut supra ostendimus edita.)
honoratur. et in dies in tota ecclesia christiana laudatur. non in dialectica
physica. astrologia. et ceteris matheseos disciplinis ut dicitur dist. qua. s~. c.
omnem vim. et. c. legimus ut. s~. impius et ille. aduersariusque christi cultoribus et fidelibus
esse convincitur. hymnis enim hoc est carminibus maxime consolantur afflicti et
miseri. exhortantur remissi. commoventur obstinati: atque tristes eriguntur. hoc te docebit
augusti. lib. 9. confessionum. Cum inquit. quantum flevi in hymnis et canticis tuis. suave
sonantis ecclesiae tuae vocibus commotus acriter. voces illae influebant auribus meis. et
eliquabatur veritas tua in cor meum.
<pb id="s014" TEIform="pb"/>
et ex ea aestuabat inde affectus pietatis. et currebant lacrimae: et bene mihi erat cum eis: non
longe ceperat mediolanensis ecclesia genus hoc consolationis et exhortationis
celebrare magno studio fratrum concinentium vocibus et cordibus. cum iustina
valentiniani regis pueri mater ambrosium persequeretur haeresis suae causa qua fuerat seducta ab
arrianis. Excubabat pia plebs in ecclesia mori parata cum episcopo suo. tunc hymni et
psalmi ut canerentur ne populus maeroris taedio contabesceret institutum est etc. Satis itaque
testimonio sanctissimorum doctorum probatum esse existimarem nostrum propositum: nisi infirmam
quandam nostri aduersarii ansam arriperent. Sanctum videlicet hieronymum ob hoc vapulatum esse ab
angelo: quia ciceronis libros lectitasset. Ad quod tale habeant responsum: me ingenue
fateri. ut quemadmodum nostratia studia necessaria ad perfectam eruditionem sint tenerae aetati.
immo et omnium aetati. ita sacerdotibus et iis qui plebem catholicam debent ad viam veritatis dirigere. non ad solam delectationem esse legenda et nudam voluptatem. se aut ad usum divinorum
cantuum transferenda. aut ut probemus ca. quia sanctis prophetis ante saecula multa praedicta
sunt tam graecorum quam latinorum et aliorum gentilium libris contineri. unde B. gregorius (.ut
dicitur dist. qua. <abbr expan="sub" TEIform="abbr">s~.</abbr> c. turbat acumen.) quendam episcopum non reprehendit. quia saeculares
litteras didicerat. sed quia contra episcopale officium pro lectione evangelica grammaticam
populo exponebat. hinc hieronymus iam sacerdos et satis instructus in saecularibus
litteris. debebat non legere ciceronem sed evangelia. et ea quae sunt fidei. atque non ad
delectationem sed ad fructum et utilitatem ecclesiae christianae. ad cuius etiam utilitatem voluit
deus utrumque instrumentum vetus et novum per divum hieronymum transferri. Bene ergo basilius magnus inquit. ferunt de daniele sapiente. cum apud <sic TEIform="sic">babylonius</sic> chaldaeorum sapientiam imbibisset.
postea rerum divinarum attigisse doctrinam. At quid plura. quicquid dici potest de cicerone et
poetis. hoc itidem dicitur de sophistis. philosophis et omnibus disciplinis quas liberales vocant:
quarum omnium finis non tendit ad felicitatem. et hieronymus non magis ob ciceronis. quam omnium
saecularium et liberalium disciplinarum lectionem vapulatus est. Audi augustinum de speculo
peccatoris. erubescat ergo (. inquit) superbus et infelix peccator. et timeat elatione caecatus:
ira in flammatus. impatienti vitio foedatus. scientia inflatus. cui plus placet ars aristotelica.
quam scientia de apostolis. plus codex catonis. quam liber divinus. quem nulla lectio laetificat.
nulla scientia aedificat: nullus sermo sapit nisi fuerit grammatice conceptus. dialectice
imaginatus. rhetorice purpuratus. stultus es qui haec ignoras. et erras. quoniam qui talia agunt. et
in talibus dies suos consumpsit. peccatum sibi generant. et mortem parant. quae ex simili studio.
similem concipiunt scientiam. hoc est folia colligunt non fructus.
de quibus perturbati
<pb id="s015" TEIform="pb"/>
sunt sicut ebrius et omnis sapis eorum devorata est ut autem aliquando finiam. sophistae. et
philosophi magis pestiferi sunt perniciosioresque ecclesiae christianae quam poetae. eo quia
dialectica. et philosophia seminaria esse creduntur. haereticae pravitatis multorumque
errorum in ecclesia dei poetica autem nullam unquam haeresim suscitavit. sed potius divinarum
rerum ministra est et famula dulcissima. testis est urbanus papa Ad carolum. omnem vim
inventorum suorum in dialectica disputantes ponunt haeretici. Et augu. li. 2. Confessionum. sunt
(.inquiens). qui seducant per philosophiam. magno et blando et honesto nomine colorantes et fucantes
errores suos. subiungit. videte. ne quis vos decipiat per philosophiam et inanem seductionem.
secundum traditionem hominum secundum elementa huiusmodi. et non
secundum christum. quia in ipso inhabitat omnis plenitudo divinitatis
corporaliter. et paulo post. quanto enim meliores grammaticorum et poetarum fabellae quam
illa decipula. nam versus et carmen. et medea volans. utiliores certe. quam quinque elementa
varie fucata. propter quinque antra tenebrarum. quae omnino nulla sunt et occidunt
credentem. nam versum et carmen etiam ad vera pulmenta transfero volantem autem medeam etsi
cantabam non asserebam. et si cantari audiebam non credebam. illa autem credidi. haec ille. non tamen
propter hoc non discendam esse philosophiam et sophismata persuadeo. sed
congruenti tempore etc. Alia quae possunt ad laudem et defensionem poeticae maiestatis dici
in carmine sequenti ostendemus. hic contenti auctoritate. et instituto Sanctorum
doctorum poeticam non esse vitandam sed potius discendam Vale studiosa iuventus germana plura
defensioni poeticae congruentia potes legere apud aeneam silvium. franciscum petrarcham. Baptistam
mantuanum et alios quam plurimos. nostrum enim institutum hoc fuit non
protrita nimium adducere. et in omnibus trivialibus schedulis decantata. sed paululum remotiora
a lectione scholasticorum quottidiana. et ea qui multum ad defensionem nostram facere videbantur</p>
<p TEIform="p">Vale iterum. Ex thubingensi Gymnasio praestantissimo.)</p>
<div2 id="BeHT.02.01" n="1" type="poem" org="uniform" sample="complete" TEIform="div2" part="N">
<head>De laude et utilitate poetices et saecularium litterarum contra indoctos quosdam elegia H. B. J.</head>
<lg met="dist" org="uniform" sample="complete" TEIform="lg" part="N">
<l TEIform="l" part="N">Cedite gentiles qui dissuadetis aselli.</l>
<l rend="indent" TEIform="l" part="N">Christicolis libros. pieriamque chelyn.</l>
<l TEIform="l" part="N">Cedite barbarici quorum praecordia lethen.</l>
<l rend="indent" TEIform="l" part="N">Spirant. infausto sidere nata cohors.</l>
<l TEIform="l" part="N">Stridula quae circum (.capti popularibus auris.)</l>
<l rend="indent" TEIform="l" part="N">Compita cursantes: temnitis omne decus.</l>
<l TEIform="l" part="N">Dicitis: atque palam rugata fronte sonantes.</l>
<l rend="indent" TEIform="l" part="N">Sint procul a vobis ethnica scripta viri</l>
<l TEIform="l" part="N">Ethnica scripta quidem pestis vesana malorum</l>
<l rend="indent" TEIform="l" part="N">Quae vos virtutes dedoceantque fidem.</l>
<l TEIform="l" part="N">Infandum erudiunt scelus et fomenta profanis.</l>
<l rend="indent" TEIform="l" part="N">Exsistunt vitiis. exitiumque animae.</l>
<pb id="s016" TEIform="pb"/>
<l TEIform="l" part="N">quia si prisce artes plausum contemnere vulgi.</l>
<l rend="indent" TEIform="l" part="N">Jure queant. phoebi fatidicusque calor</l>
<l TEIform="l" part="N">Nemo tamen quisquam media de plebe creatus.</l>
<l rend="indent" TEIform="l" part="N">Est adeo: divae vel rationis inops.</l>
<l TEIform="l" part="N">Quin si non falsum velit hic examen inire.</l>
<l rend="indent" TEIform="l" part="N">Et bene librata lance rependat opus.</l>
<l TEIform="l" part="N">Protinus assurgar laudes cantare sororum.</l>
<l rend="indent" TEIform="l" part="N">Et studium celebret: quod coluistis avi.</l>
<l TEIform="l" part="N">Illic invenies quid sit fecisse decorum.</l>
<l rend="indent" TEIform="l" part="N">quoque sit aetherei mitior ira dei.</l>
<l TEIform="l" part="N">Limes honestatis quis sit: quo fine beatum.</l>
<l rend="indent" TEIform="l" part="N">Dirigitur: vel quae sit quoque norma boni</l>
<l TEIform="l" part="N">Quid decor: et ratio poscat: quantumque propinquis.</l>
<l rend="indent" TEIform="l" part="N">largiri: et patriae conveniatque patri.</l>
<l TEIform="l" part="N">Quid: quod ad omne genus virtutis pectora nostra.</l>
<l rend="indent" TEIform="l" part="N">formantur sophia carminibusque sacris.</l>
<l TEIform="l" part="N">Acrius in vitium scelerosaque crimina prisci.</l>
<l rend="indent" TEIform="l" part="N">Insurgunt: luxum verba diserta domant.</l>
<l TEIform="l" part="N">Quid plura: accipies vetitum exsecrarier usque.</l>
<l rend="indent" TEIform="l" part="N">Et quicquid mentes ducere ad ima solet.</l>
<l TEIform="l" part="N">Haec revocant ad temperiem vel tristis egestas.</l>
<l rend="indent" TEIform="l" part="N">Quicquid avaritie suadet et ipsa venus.</l>
<l TEIform="l" part="N">At fateor quaedam frontis non esse severae.</l>
<l rend="indent" TEIform="l" part="N">Scripta: nec a christi gente legenda velim.</l>
<l TEIform="l" part="N">Hon tamen iccirco virtutis idonea spernas.</l>
<l rend="indent" TEIform="l" part="N">Pocula: quae redolent nectar. et ambrosiam.</l>
<l TEIform="l" part="N">Virgo rosas lectat rigidis de sentibus: et nos</l>
<l rend="indent" TEIform="l" part="N">Optima carpemus: dulcia et instar apis.</l>
<l TEIform="l" part="N">Optima scripta quidem possunt corrumpere mentem.</l>
<l rend="indent" TEIform="l" part="N">Illius ad vitium: qui studiosus erit.</l>
<l TEIform="l" part="N">Sumpserit historias: si quis primordia mundi</l>
<l rend="indent" TEIform="l" part="N">Cantantes: et quas pagina sacra probat.</l>
<l TEIform="l" part="N">Instruit hic animum iessei crimine vatis.</l>
<l rend="indent" TEIform="l" part="N">Dum legitur nimius vel salomonis amor.</l>
<l TEIform="l" part="N">Stupraque natarum tragico vomitanda cothurno.</l>
<l rend="indent" TEIform="l" part="N">Dum madet in modico loth pater ille mero.</l>
<l TEIform="l" part="N">quod si perlustrat: quicquid fudistis athenae.</l>
<l rend="indent" TEIform="l" part="N">ipse frequens lector: quaeque latina schola.</l>
<l TEIform="l" part="N">Comperit in dubio multum prodesse poetas.</l>
<l rend="indent" TEIform="l" part="N">Et quos palliolum et hispida barba tegit.</l>
</lg>
<closer TEIform="closer">Telos.</closer>
</div2>
</div1></body></text>








</TEI.2>