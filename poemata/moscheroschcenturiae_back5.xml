<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
 <teiHeader type="text">
    <fileDesc TEIform="fileDesc">
      <titleStmt TEIform="titleStmt">
        <title TEIform="title">Centuria I. (-VI.) epigrammatum.</title>
	<title type="sub" TEIform="title">Machine-readable text</title>
        <author n="Moscherosch" TEIform="author">Moscherosch, Johann Michael</author>
        <editor TEIform="editor" role="editor">Moscherosch, Johann Michael</editor>
      </titleStmt>
      <editionStmt TEIform="editionStmt">
        <edition TEIform="edition">XML version, markup prototype, December 1999</edition>
        <respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
      </editionStmt>
			<publicationStmt TEIform="publicationStmt">
				<publisher TEIform="publisher">Camena</publisher>
				<address TEIform="address">
				  <addrLine TEIform="addrLine"><anchor n="http://www.uni-mannheim.de/mateo/camena/moscher1" type="href" id="moscher1" TEIform="anchor"/></addrLine>
				</address>
			</publicationStmt>
			<notesStmt TEIform="notesStmt">
 			 <note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
			 <note type="pathname" anchored="yes" TEIform="note" place="unspecified">moscher1</note>
 			 <note type="filename" anchored="yes" TEIform="note" place="unspecified">moscheroschcenturiae.html</note>
 			 <note type="titleimage" anchored="yes" TEIform="note" place="unspecified">s001.html</note>
		 	 <note type="srcfile" anchored="yes" TEIform="note" place="unspecified">moscheroschcenturiae.xml</note>
  			 <note type="imgpath" anchored="yes" TEIform="note" place="unspecified">moscher1/jpg</note>
			 <note type="imgtype" anchored="yes" TEIform="note" place="unspecified">html</note>
			</notesStmt>
      <sourceDesc default="NO" TEIform="sourceDesc">
        <bibl default="NO" TEIform="bibl">Frankfurt (Main): Rohner, 1665. </bibl>
      </sourceDesc>
    </fileDesc>
   <encodingDesc TEIform="encodingDesc">
      <editorialDecl default="NO" TEIform="editorialDecl">
          <p TEIform="p">Regeln fuer die Texterfassung 03/2001</p>
       </editorialDecl>
      <refsDecl TEIform="refsDecl" doctype="TEI.2">
          <p TEIform="p">not necessary</p>
      </refsDecl>
    </encodingDesc>
    <revisionDesc TEIform="revisionDesc">
     <change TEIform="change">
	<date TEIform="date">19 November 2004</date>
	<respStmt TEIform="respStmt">
	  <name TEIform="name">Manuel Roehrig (corrections), Ruediger Niehl (tagging)</name>
	  <resp TEIform="resp">markup</resp>
	</respStmt>
	<item TEIform="item">Metre not tagged. TEI header and tagging added; typed text - structural tagging complete - no semantic tagging - Morpheus spell check</item>
     </change>
     </revisionDesc>
 </teiHeader>








































<div type="notes" org="uniform" sample="complete" TEIform="div" part="N">
<pb id="s201" n="199" TEIform="pb"/>
<head>Additamentum Pro More Auctoris.
</head>
<p TEIform="p">
LEctor, licet plures Iuventutis meae annos iniqui Martis furore cohibitus satis
otiose insumpserim;
nihil ominus humaniores literas carius semper, et ut solamen, et ut primarium
comitem qui mecum
peregrinabatur rusticabaturque, aestimavi. Domesticae curae, quae his turbis et
tempestatibus excellunt, me
quidem adeo et nunc tenent, ut ipsarum onus hominem etiam exercitatissimum
opprimere posset: quarum
leniendarum causa, ne terendo tempus omnino inutiliter tererem, Poeseos culturam
quandoque cum
agricultura misceo, dulce cum utili, proprio quidem naturae motu excitatus,
exemplo etiam plurium meae
conditionis professionisque hominum, qui et literis si sors tulerit et armis vitae
suae consulere, qui et
calamo pugnare gladioque scribere didicerunt: contra falsam istorum persuasionem,
qui eius modi Exercitia
literaria derogare, ingenio iudicioque Viri in Republica versantis frivole
putarunt. De bonitate
Epigrammatum horum disserere, meae nec voluntatis est nec officii, aliis tribuo
quod debeo; si bona sunt?
vitae meae status conditioque iis minime officere; si mala? Excusationi servire
utique debet.
</p>
<p TEIform="p">
Audivi tamen nugantem Hennicam, melius me fecisse, si tacuissem, tacebo cum
garrulitatem tuam auri
pondere superavero.
</p>
<p TEIform="p">
Loquor de Operibus aliorum quandoque libere, illaesis tamen Auctoribus ipsis, ne id mihi vitio detur
queso, Lector bone, Musis n. (literis dico) sollenni iurameto cavi, numquam me ne
quidem de vino vel
versu mentiri: Nam et haec mea Carmina Censores suos experientur
<pb id="s202" n="200" TEIform="pb"/>
satis rigidos. Accusabor forte illi citae imitationes Ovvenianae? sed cur hinc
male habere debeo! si bonorum
ex Auctorum lectione vestigia quaedam memorativae facicultati immanserunt, quae
postmodum, in
expositione conceptuum meorum, occasionibus datis facilius in calamum mihi fluunt,
quam forte in
memoriam, an ob id Rapsodiam dixeris parodiam? Iudicio qui valent, plus tamen
naturalis Inventionis in
Scriptis meis, quam artificialis et superstitiosae imitationis esse experientur.
Neque vero aliis Vocabulis uti
possum quam Poetae celebriores vetustatis aut huius saeculi: Una enim lingua est
Latinorum: omnis ars et
scientia suos habet terminos naturales: Omnia opificia habent utensilia sua
propria sibi, Omnes Linguae sua
Vocabula et Locutiones usitatas: quique iis uti voluerit, potest. Proprias enim
sibi et novas fabricare non
cuivis datum estneque concessum.
Iis qui hoc Studium poetitum in me ut omnino inutile damnant, hoc dicam: si ipsam
Poeticam culpant? Ipsa
sua habet arma, propria atque sufficientia, quibus innocentiam suam defenset ipsa.
Si me et promotionis
meae impedimenta accusant? Ipsis gratias ago bonae voluntatis. Si, qui lusum
amant, convivia, potationes,
pilas, aleas, venationes, piscationes, delitias alias minores, ament si voluerint,
dies et noctes una transigant.
Ego vero cum nec lusum amem nec pilam nec aleam in hoc studio delitias meas et
temporis condimenta
quaero. Et licet hic labor non laboriosus mihi sit, sed domesticus q. attamen non
horis seriis, sed recreativis,
succisivis et campestribus co utor: profectione nimirum quadam, aut in locis
<pb id="s203" n="201" TEIform="pb"/>
ubi severiorae occupationes non habent locum: Id norunt qui me norunt. Amo Poesin,
saepiusque pio furto
horam aliquam ipsi tribuo, non vero tanto cum affectu, ut me neutiquam recolligere
ab ea possim, si fortuna
munusque meum occasionem aliquam dignam mihi offerunt aut iniungunt, ubi maiori
cum fructu spiritum
meum exercere possum.
</p>
<p TEIform="p">
Credas ergo velim, o mi Lector. studium hoc quale quale est, non mancipio mihi aut
mercenaria servitute,
sed ingenua voluntate servire, et si candide iudicare amas, tantum voluptati, quae
satis honesta est, si talis.
</p>
<p TEIform="p">
Quod si Errata quaedam typographica insunt, ne me ob id culpes, qui Fidei
typographi confisus fui. Etiam
Correctura Operum talium ita comparata est, maxime in novo aliquo Opere, ut omnes
Argi oculi non
sufficerent, ut omnes ibi caecutiant, ut Matres in deformium liberorum amore
inebriati q. singulari forma
haerent affixi, Cum nescirent Alexandri Principes malum quendam atque
ignorantissimum Poetam Choerilum
cuius Carminum recitatione aures ipsis dolebant, a porta Regis sui abigere:
Alexander modum Regio
verbo ipsis praemonstravit, et numerare pecuniam iussit, quo facto mox abivit.
Lector bone, si molestus tibi
videor, veni et fac idem.
</p>
<p TEIform="p">
Venustingae dabam X. Decembris 1639.
</p>
<p TEIform="p">
<pb id="s204" TEIform="pb"/>
Largiloquam linguam plerique habent. Zuber. Lib.2.Misc. dedic.
</p>
<p TEIform="p">
Ideoque
Oportet nos in hoc certe breves esse in quo possumus, quo sit excusatius, quod
librum ipsum, non tamen
ultra causae amplitudinem extendimus. C. Plin. II. lib.4. Epist.
</p>
<p TEIform="p">
Ego certe
Fugo multitudinem, fugo paucitatem, fugo et unum. Unus pro populo mihi est, et
populus pro Uno. Mihi
satis est unus, satis nullus. Seneca in Epist.
</p>
</div>












</TEI.2>