<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title"> Opuscula varia.</title>
<title type="sub" TEIform="title">Machine-readable text</title>
<author n="Barth" TEIform="author">Barth, Caspar von</author>
<editor TEIform="editor" role="editor">Barth, Caspar von</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/barth2" type="href" id="barth2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">barth2</note>
<note type="filename" anchored="yes" TEIform="note" place="unspecified">barthopuscula.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">barthopuscula.xml</note>
<note type="imgpath" anchored="yes" TEIform="note" place="unspecified">barth2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Hanau: Willer, 1612.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">11 April 2005</date>
<respStmt TEIform="respStmt">
<name TEIform="name">Theresa Schnedermann (corrections), Ruediger Niehl (tagging)</name>
<resp TEIform="resp">markup</resp>
</respStmt>
<item TEIform="item">Worked in corrections supplied by G. Burkard.
editorial description: typed text - structural tagging complete - no semantic tagging - manual spell check</item>
</change>
</revisionDesc>
</teiHeader>





<text><body><div1 type="book">
<head>CASP. BARTHI LEANDRIDOS LIBER SECUNDUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">NAMQUE ea diversa penitus dum parte geruntur</l>
<l TEIform="l" part="N">Aligerum amplexu retinens, Venus aurea, natum,</l>
<l TEIform="l" part="N">Mater, ut ignotos consolaretur Amoreis,</l>
<l TEIform="l" part="N">Spe Iuvenis certa, certa spe vota puellae</l>
<l TEIform="l" part="N">Solveret, instabat memorans, dictisque premebat.</l>
<l TEIform="l" part="N">Ille gravem fati causatur ad omnia molem,</l>
<l TEIform="l" part="N">Si vel conspectu teneri fruerentur amanteis;</l>
<l TEIform="l" part="N">Quippe Prometheis inscriptas nosse figuris</l>
<l TEIform="l" part="N">Sanctorum tabulas, Themidos mysteria magnae:</l>
<l TEIform="l" part="N">Quae non fas ulli Divumque hominumque videre,</l>
<l TEIform="l" part="N">Condit in aeterno canens adamante Vetustas.</l>
<l TEIform="l" part="N">Solus Amor legit, et superis enuntiat: ex quo</l>
<l TEIform="l" part="N">Ipsum alia Victor Saturnum compede vinxit,</l>
<l TEIform="l" part="N">(Custodem superum Fati, qui limine primo</l>
<l TEIform="l" part="N">Excubat, aeratosque aereo premit obice posteis.)</l>
<l TEIform="l" part="N">Suavia praeteriti repetentem gaudia coetus:</l>
<l TEIform="l" part="N">Ut Deus hinnitu fugiens complevit acuto</l>
<l TEIform="l" part="N">Pelion: Et Iani latuit sacer hospes in arvis.</l>
<l TEIform="l" part="N">Cum pater excelso demissus fornice caeli</l>
<l TEIform="l" part="N">Tellurem implevit fecundis imbribus augens,</l>
<l TEIform="l" part="N">Unde Deum generi stirpes nova regna Gigantum</l>
<l TEIform="l" part="N">Sollicitant, monteisque infesta ad sidera ducunt.</l>
<pb id="s114" TEIform="pb"/>
<l TEIform="l" part="N">Quod nisi fulmineo restet Iovis impetus igne</l>
<l TEIform="l" part="N">Subiectum Ossaeo devolvens vertice Olympum,</l>
<l TEIform="l" part="N">Consiliis divum mortalia misceat Otos</l>
<l TEIform="l" part="N">Somnia, caelesteisque plagas, mundumque tonantem</l>
<l TEIform="l" part="N">Pro Siculo flammis incendat monte Typhoeus.</l>
<l TEIform="l" part="N">At iuvenum fatis quae conscia dicta notarat,</l>
<l TEIform="l" part="N">Narrabat matri motis, amor improbus, alis.</l>
<l TEIform="l" part="N">Donec purpureis inmulgens oscula labris</l>
<l TEIform="l" part="N">Et Iuvenem miserata, et poenas innocis Herus,</l>
<l TEIform="l" part="N">Flexit eum, infirmis nectentem retia dictis.</l>
<l TEIform="l" part="N">Qualia cum primo fratrum dedit alma Dione</l>
<l TEIform="l" part="N">Aura redit mundo Zepyhri, genialia Aprilis</l>
<l TEIform="l" part="N">Lumina per totum ridens defundit Olympum.</l>
<l TEIform="l" part="N">Risit Amor dominam, toties quae serviit ipsi,</l>
<l TEIform="l" part="N">Quodque cupit, iubet esse ratum, tremuere pharetrae</l>
<l TEIform="l" part="N">Augurium infelix puero, infestumque puellae.</l>
<l TEIform="l" part="N">Iamque dies aderat qua Sestia turba, parique</l>
<l TEIform="l" part="N">Festa colit studio Cythereia, mollis Abydos,</l>
<l TEIform="l" part="N">Nec solae, vicina venit toto insula ponto</l>
<l TEIform="l" part="N">Omnis, et arcta colit si quis freta mitior Helles.</l>
<l TEIform="l" part="N">Adsunt purpurei Iuvenes, quos Graecia mittit,</l>
<l TEIform="l" part="N">Graecia, amatorum genitrix fecunda piorum.</l>
<l TEIform="l" part="N">Non Libani sub odoriferis quae collibus ardet</l>
<l TEIform="l" part="N">Saltibus ingenuis Paphias duxisse choreas,</l>
<l TEIform="l" part="N">Nympha domi mansit, non mansit Nympha Cytheris</l>
<l TEIform="l" part="N">Ulla, pari studio numen venerantur herile.</l>
<l TEIform="l" part="N">In Iuvenum coetu sublimis pompa Leander</l>
<l TEIform="l" part="N">Patria relinquit lugentis moenia Abydi,</l>
<l TEIform="l" part="N">Fleverunt Nymphae properantem, ardentque tuendo</l>
<l TEIform="l" part="N">Nanda dehinc, rate punicea, super aequora, vectum:</l>
<l TEIform="l" part="N">Ille habet absenti fixos in virgine ocellos,</l>
<l TEIform="l" part="N">Cui Dea restantis festinat stamina fati.</l>
<l TEIform="l" part="N">Parte alia Veneri paulo ante allecta sacerdos</l>
<pb id="s115" TEIform="pb"/>
<l TEIform="l" part="N">Instaurat genialem aram, taedasque coronat</l>
<l TEIform="l" part="N">Hero, virgineae nitidissima gloria pompae.</l>
<l TEIform="l" part="N">Omina defuerunt neutri: dum nauta carinam</l>
<l TEIform="l" part="N">Aequore ducebat placido, stans puppe Leander</l>
<l TEIform="l" part="N">Aurea Iolchiaci cantabat vellera Phryxi,</l>
<l TEIform="l" part="N">Vellera, quae niveam transportavere sororem,</l>
<l TEIform="l" part="N">Quae soror ut liquit mersa aequore, perdidit ipsa</l>
<l TEIform="l" part="N">Nomen, at, infelix, pelago confecit amaro.</l>
<l TEIform="l" part="N">Sic puer haud longum est cum perfida lumina servans</l>
<l TEIform="l" part="N">Suspensae altivida, nabit freta, turre, lucernae:</l>
<l TEIform="l" part="N">Venti inclementes exstinguent lampada diam,</l>
<l TEIform="l" part="N">Lampade cum stincta periit nans vita Leandri.</l>
<l TEIform="l" part="N">Virgo autem inmitis curans altaria divae</l>
<l TEIform="l" part="N">Processit vittis ornata decentibus: olli</l>
<l TEIform="l" part="N">Praevia lucebat genitrix, taedamque ferebat:</l>
<l TEIform="l" part="N">Quae statim, ut est Veneri contacta, in virgine flamma</l>
<l TEIform="l" part="N">Delicuit, saevumque dedit prudentibus omen.</l>
<l TEIform="l" part="N">Verum ea quae aeterno conscripta adamante Vetustas</l>
<l TEIform="l" part="N">Nascentem mansura, cuique suo ordine signat</l>
<l TEIform="l" part="N">Non fas est hominem cupido fugisse renisu,</l>
<l TEIform="l" part="N">Quin tamen exacto succedant tempore cuncta:</l>
<l TEIform="l" part="N">Qui cupit, ut sentit succedere, doctior ille est,</l>
<l TEIform="l" part="N">Dumque malum bene fert, mutat candentibus atra.</l>
<l TEIform="l" part="N">Appulerat Seston, vix navita fune carinam</l>
<l TEIform="l" part="N">Iunxerat in littus, properantem fata Leandrum</l>
<l TEIform="l" part="N">Excutiunt puppi, comites prior exit amicos,</l>
<l TEIform="l" part="N">Statque Deam iuxta, et ritu discentis adorat:</l>
<l TEIform="l" part="N">Multa querens frustra, non gnaro incensus amore,</l>
<l TEIform="l" part="N">Optat, et in mortem nescit se optare, medelam.</l>
<l TEIform="l" part="N">Atque aliquis, teneri formam miratus Ephebi,</l>
<l TEIform="l" part="N">Sponsa venit modo quae, sponsi putat esse sororem.</l>
<l TEIform="l" part="N">Interea ardenti suspendunt vota labello,</l>
<l TEIform="l" part="N">Undique, et investi cingunt altaria myrto,</l>
<pb id="s116" TEIform="pb"/>
<l TEIform="l" part="N">Pars alia in niveis offert sua dicta columbis</l>
<l TEIform="l" part="N">Mitis uti Dea cuique et uti dea dura cuique est.</l>
<l TEIform="l" part="N">Stat pavidus, vultum retinens tellure, repulsam</l>
<l TEIform="l" part="N">Qui metuit, castaque ad praemia virgine flagrat.</l>
<l TEIform="l" part="N">Pallidus ora rigor frigentia torquet in illo,</l>
<l TEIform="l" part="N">Illum aliumque pudor, flamma torrente, colorat.</l>
<l TEIform="l" part="N">Non nemo ingratis noctem meditatus ocellis</l>
<l TEIform="l" part="N">Ebria ceu visa suspendit virgine vota.</l>
<l TEIform="l" part="N">Haec tamen e cunctis rarissima turba videnti</l>
<l TEIform="l" part="N">Et multum quaesita, venit: Creberrimus extra</l>
<l TEIform="l" part="N">Spe foribus tacita sertum geniale revincit.</l>
<l TEIform="l" part="N">Ferrea, at effigies, auro simulata superne,</l>
<l TEIform="l" part="N">Cypridos, occulte Magneti opposta latenti,</l>
<l TEIform="l" part="N">Mobilis adnutat plebi, sensimque renidens</l>
<l TEIform="l" part="N">Iubila laetantum, ut coram exaudita, remittit.</l>
<l TEIform="l" part="N">Nec tum etenim arsuros libaverat ignis honores.</l>
<l TEIform="l" part="N">Victima nondum aurum cornu letale ferebat.</l>
<l TEIform="l" part="N">Cum Iuvenes, votis divam clementibus apti,</l>
<l TEIform="l" part="N">Instituunt choreas plauduntque altaria circum</l>
<l TEIform="l" part="N">Prospera venturae libanteis omina pompae.</l>
<l TEIform="l" part="N">Nec mora, cum medio Phoebi rota constitit axe</l>
<l TEIform="l" part="N">Fusa venit portis et Sestias orgia ducit</l>
<l TEIform="l" part="N">Pompa; Volatilibus humeros ornate pharetris:</l>
<l TEIform="l" part="N">Ales ut in caelo tenerorum ductor Amorum</l>
<l TEIform="l" part="N">Regna Cupidineis exercet mollia turmis:</l>
<l TEIform="l" part="N">Stirps Veneris, Nymphisque satos domat ore puellos.</l>
<l TEIform="l" part="N">Olli agili studio regem venerantur, et orant</l>
<l TEIform="l" part="N">Matris ut imperiis regnum hoc et fortius illud</l>
<l TEIform="l" part="N">Adiciat, neque iura hominum, neque iura Deorum</l>
<l TEIform="l" part="N">Curet: Amor gremio infusus genitricis amatae</l>
<l TEIform="l" part="N">Sublimis curru, quae spicula nectare tinxit</l>
<l TEIform="l" part="N">Felle novo infundit et dulce obfuscat amaro.</l>
<l TEIform="l" part="N">Nectare, quod Veneris saliens utrimque papilla,</l>
<pb id="s117" TEIform="pb"/>
<l TEIform="l" part="N">Inque sinum, inque caput dios iaculatur odoreis.</l>
<l TEIform="l" part="N">Unde, oblita sui, suavi liquescit Amore</l>
<l TEIform="l" part="N">Pastaque ab Ambrosio dormit mens enthea succo.</l>
<l TEIform="l" part="N">Felle, quod e Stygio productum fonte, sorores</l>
<l TEIform="l" part="N">Eumenides proprio commistum lacte ministrant.</l>
<l TEIform="l" part="N">Unde infelici perculsus Amore, furentum</l>
<l TEIform="l" part="N">More, animus properat praevisa pericula contra.</l>
<l TEIform="l" part="N">Talis pompa coronato volat undique curru</l>
<l TEIform="l" part="N">Orgia lascivae stipans producta Diones.</l>
<l TEIform="l" part="N">Verum omnis solita flectit spectacula diva</l>
<l TEIform="l" part="N">In se, lecta Deae, forma florente, Sacerdos,</l>
<l TEIform="l" part="N">Hero omnes spectantum oculos, sola omnia complet</l>
<l TEIform="l" part="N">Pectora, nec saevo sua iura relinquit amori,</l>
<l TEIform="l" part="N">Nec Charitum trigae Charites superesse, nec uni</l>
<l TEIform="l" part="N">Dat Veneri Veneres: Amor est, Venus, ipsa, Charisque.</l>
<l TEIform="l" part="N">At iuvenes alii parcentibus incluta fatis</l>
<l TEIform="l" part="N">Vota cient solum, simulacraque virginis Herus</l>
<l TEIform="l" part="N">Eminus in diva, divam venerantur in Hero,</l>
<l TEIform="l" part="N">Stringentes dubiis invita silentia labris:</l>
<l TEIform="l" part="N">Atque aliquis, teneras suetus ductare puellas,</l>
<l TEIform="l" part="N">Haud rudis in bello Veneris studiique, dolique,</l>
<l TEIform="l" part="N">Argutas talis suspendit voce querelas:</l>
<l TEIform="l" part="N">Quid forma ista novi est? prorsus nec visa mihi ante</l>
<l TEIform="l" part="N">Nec post deinde videnda: liquescit pectus amore.</l>
<l TEIform="l" part="N">Ipse ego et armatas vidi sine veste Lacaenas,</l>
<l TEIform="l" part="N">Ioniasque nurus, et <reg orig="queis" TEIform="reg">quis</reg> dat Achaia palmam.</l>
<l TEIform="l" part="N">Rarae equidem in nostrum multae venere cubile</l>
<l TEIform="l" part="N">Multae etiam adspectu, si non mihi amore potitae,</l>
<l TEIform="l" part="N">At quae cunctarum pulcherrima visa, videnti</l>
<l TEIform="l" part="N">Hanc, deformis abit: certe Venus ipsa sacerdos</l>
<l TEIform="l" part="N">Facta sibi est; Charitumve Deae flos trinus in una</l>
<l TEIform="l" part="N">Orgia fert Hero: simulacrave ficta Cythere</l>
<l TEIform="l" part="N">Marmorea affusa fecit gradientia vita;</l>
<pb id="s118" TEIform="pb"/>
<l TEIform="l" part="N">Pygmalionaeis ut quondam credita taedis</l>
<l TEIform="l" part="N">Utibili saxum felix mutasse puella.</l>
<l TEIform="l" part="N">Certe ego si divum, quae dicitur immortalis,</l>
<l TEIform="l" part="N">Vita mihi hinc, illinc coniux se spondeat Hero;</l>
<l TEIform="l" part="N">Spondeat illa aliis, coniux mihi ducitur Hero.</l>
<l TEIform="l" part="N">Obstupeo visu; radiorum ut lumen ocelli</l>
<l TEIform="l" part="N">Sole repercusso, dubio mihi sidere reddunt.</l>
<l TEIform="l" part="N">Et quantum quantumque, magisque magisque, tuendo</l>
<l TEIform="l" part="N">Me satiare volo, tantum tantumque morantem</l>
<l TEIform="l" part="N">Forma trahit, nulla est saties spectantis ocelli:</l>
<l TEIform="l" part="N">Talia tum pueri pro se sua quisque fatigat</l>
<l TEIform="l" part="N">Votaque concipiunt, nec quisquam est aequore toto</l>
<l TEIform="l" part="N">Qui non Fortunae summam putet huius amorem.</l>
<l TEIform="l" part="N">At nitida in tunica gressum moderata puella</l>
<l TEIform="l" part="N">Virgineum arguto dispergens ore ruborem,</l>
<l TEIform="l" part="N">Constitit in medio carmenque exorsa sacerdos</l>
<l TEIform="l" part="N">Dececinit dirae laudeis, suaque orgia in illis.</l>
<l TEIform="l" part="N">Tum vero amentem species diuturna Leandrum</l>
<l TEIform="l" part="N">Ultro acie tota subigit, neque sensibus e tot</l>
<l TEIform="l" part="N">Unus ei superest: quaquavorsum ora puella</l>
<l TEIform="l" part="N">Ora rosas pleno fundentia fonte loquendi</l>
<l TEIform="l" part="N">Commovet, hic sequitur: vix vota domestica cuiquam</l>
<l TEIform="l" part="N">De populo reticet: Tot noctibus umbra fatigans</l>
<l TEIform="l" part="N">Ignarum adspectu Iuvenem, nunc ora puellae</l>
<l TEIform="l" part="N">Viva refert, sponsaeque ciet fatalis amorem.</l>
<l TEIform="l" part="N">Illa quidem in turba contra sua numina sentit</l>
<l TEIform="l" part="N">Quaque videt, in se Veneris partitur honorem.</l>
<l TEIform="l" part="N">Attamen hac quoties cupidos via flectit ocellos</l>
<l TEIform="l" part="N">Qua puer infelix vivebat momine in uno</l>
<l TEIform="l" part="N">Et moriebatur, nec mortuus exspirabat,</l>
<l TEIform="l" part="N">Nec vivusque vidensque videbat ut et vivebat,</l>
<l TEIform="l" part="N">Inscia qua causa, tamen inscia, multa moratur</l>
<l TEIform="l" part="N">Vestigatque locum, nec abit satiata tuendo.</l>
<pb id="s119" TEIform="pb"/>
<l TEIform="l" part="N">Illic et tua sunt, dicebant gaudia fessae,</l>
<l TEIform="l" part="N">Corcula, et in populo tua te modo numina adorant:</l>
<l TEIform="l" part="N">Interea longe comitatum excesserat omnem</l>
<l TEIform="l" part="N">Spe Iuvenis flagrans, et amore volatilis alto;</l>
<l TEIform="l" part="N">Nec rudis hunc denso turba agmine destinet, ultro</l>
<l TEIform="l" part="N">Dat Venus alma viam, domitorque Cupidinis arcus.</l>
<l TEIform="l" part="N">In venerabilibus tantum regnabat ocellis</l>
<l TEIform="l" part="N">Gratia, purpureo saliens super ora rubore,</l>
<l TEIform="l" part="N">Ut divina piae lucerent munera formae,</l>
<l TEIform="l" part="N">Dat populus ceu lege viam; properantis Ephebi</l>
<l TEIform="l" part="N">Feruor habet fasces, cedunt, et tramite lato</l>
<l TEIform="l" part="N">Dant iter, angustum modo qui fecere triumpho.</l>
<l TEIform="l" part="N">Hei quam caeca sui, Fortunam ex indole priva</l>
<l TEIform="l" part="N">Aestimat humanae mens conditionis: in ignem</l>
<l TEIform="l" part="N">Fervidus hic properat, fugiendo incendia, flammas</l>
<l TEIform="l" part="N">Appetit, erigido nec quidam frigore vinctus</l>
<l TEIform="l" part="N">It nivis in cumulos, gravis est Fortuna Cupido.</l>
<l TEIform="l" part="N">Effera mens placitos semel obtinuisse furoreis</l>
<l TEIform="l" part="N">Saxa per atque igneis sua detrimenta secuta est.</l>
<l TEIform="l" part="N">Nulla quies iuveni donec se altaria propter</l>
<l TEIform="l" part="N">Destituit cursu, visaque in virgine mansit.</l>
<l TEIform="l" part="N">Virgine ceu telo iampridem fixus amata est,</l>
<l TEIform="l" part="N">Quam primum modo nunc oculo cernente salutat</l>
<l TEIform="l" part="N">Stabat adhuc excelsa loco, laudeisque ciebat</l>
<l TEIform="l" part="N">Virgo potens numeris, externabatque canendo.</l>
<l TEIform="l" part="N">Non divae Auctricis populo, non Numina tanti</l>
<l TEIform="l" part="N">Sunt populo nati, de cantatrice puella</l>
<l TEIform="l" part="N">Mominis unius spatium ut furatus haberet</l>
<l TEIform="l" part="N"><reg orig="Queis" TEIform="reg">Quis</reg> suus esset honos tantis divoque deaeque.</l>
<l TEIform="l" part="N">Dissita cui multis Zephyri coma lusibus errat</l>
<l TEIform="l" part="N">Aurea circum humeros, radiisque nitentibus ardet.</l>
<l TEIform="l" part="N">Quisque olli est telum crinis, quo pectora vulgi</l>
<l TEIform="l" part="N">Traicit, invicto ducens suspiria corde.</l>
<pb id="s120" TEIform="pb"/>
<l TEIform="l" part="N">Sic Solem omnipotentem alio fulgore refutat</l>
<l TEIform="l" part="N">Caesaries populi nectar quae naribus halat.</l>
<l TEIform="l" part="N">Conspicuo viridis florebat vertice serta,</l>
<l TEIform="l" part="N">Serta, manu sibimet quam plexerat ipsa, corolla.</l>
<l TEIform="l" part="N">Ambrosiam Idaliam fragrans, cui Cypridis hortos</l>
<l TEIform="l" part="N">Dum sese exornat, speculi dum consulit orbem,</l>
<l TEIform="l" part="N">Ipsa Venus socio nuper spoliarat amore.</l>
<l TEIform="l" part="N">Tota videbatur sertum geniale puella,</l>
<l TEIform="l" part="N">Seu nitidum spectes, oculo variante, decorem,</l>
<l TEIform="l" part="N">Seu suavem oppositis deducas naribus auram.</l>
<l TEIform="l" part="N">Lusibus indociles oculi vigilacibus errant</l>
<l TEIform="l" part="N">Evaduntque procul, mox, sese ut colligit ipsa,</l>
<l TEIform="l" part="N">In se mirantur formosi gaudia cultus.</l>
<l TEIform="l" part="N">Sic sacer adverso cum Sole illustris oberrat</l>
<l TEIform="l" part="N">Iunonis Volucer, meminit quo munere formae</l>
<l TEIform="l" part="N">Inter aves quondam regnum mortale teneret.</l>
<l TEIform="l" part="N">Indignanti adeo surgit, discrimina mille</l>
<l TEIform="l" part="N">Cauda coloratis ponens secum orbibus, atque</l>
<l TEIform="l" part="N">Fastosum circa volucrem spatiata recurrit.</l>
<l TEIform="l" part="N">Mille olli adverso resplendent Sole coloreis</l>
<l TEIform="l" part="N">Altividum levat ille caput, iam conscia formae</l>
<l TEIform="l" part="N">Lumina vicinis immittere consulit auris,</l>
<l TEIform="l" part="N">Iam redit in semet, nec se capit ipse tuendo.</l>
<l TEIform="l" part="N">Talis erat, talem Virgo se Augusta ferebat.</l>
<l TEIform="l" part="N">Carbaseam tunicam collo collecta patenti.</l>
<l TEIform="l" part="N">Colla superbifico torquebat mollia gestu</l>
<l TEIform="l" part="N">Recta levans aciem vultus, radiosque remittens.</l>
<l TEIform="l" part="N">Sic Phoenix, longae fugiens confinia mortis</l>
<l TEIform="l" part="N">In vitam, e cineris nido fulgentior exit,</l>
<l TEIform="l" part="N">Iamque annos recipit, iam pennipotentibus erga</l>
<l TEIform="l" part="N">Lucem oculis restat, Solem reddensque trahensque.</l>
<l TEIform="l" part="N">Illo Naturae nequit exsatiarier ardor,</l>
<l TEIform="l" part="N">Usque novum spectando novum mirata volucrem est.</l>
<pb id="s121" TEIform="pb"/>
<l TEIform="l" part="N">Paulum hilari sese demittens corpore visus</l>
<l TEIform="l" part="N">Poma duo Veneris turgentia cernit in horto</l>
<l TEIform="l" part="N">Qualia adhuc immite Cydonia fruge resistunt</l>
<l TEIform="l" part="N">Audaci digito, quae cum Venus ipsa superne</l>
<l TEIform="l" part="N">Arboris in summo custodiat orbe reposta</l>
<l TEIform="l" part="N">Admittunt tamen illa manum, quae dura putabis</l>
<l TEIform="l" part="N">Molliculo dudum cupiant considere tactu.</l>
<l TEIform="l" part="N">Talia virgineo suspensa e pectore mala</l>
<l TEIform="l" part="N">Mala duo invito chlamydem pro tubere trudunt.</l>
<l TEIform="l" part="N">Carbaseam chlamydem, niveo quae consita Serum</l>
<l TEIform="l" part="N">Vellere, viventeis dat translucere papillas.</l>
<l TEIform="l" part="N">Ipsae iam arcano lactabunt flore papillae,</l>
<l TEIform="l" part="N">Lactabunt desiderio mulgenda feroci</l>
<l TEIform="l" part="N">Purpurei Iuvenis, vivo medicamina Amori.</l>
<l TEIform="l" part="N">Sed neque tum tunicae, nec Cypridis orgia laetae</l>
<l TEIform="l" part="N">Tota latere volunt sua munera, dissita fulgent</l>
<l TEIform="l" part="N">Membra palam, raro vestis turbante tumultu.</l>
<l TEIform="l" part="N">Lumina in ingenuos deducunt Cypridis hortos</l>
<l TEIform="l" part="N">Candida, virgineis impleta volumina membris.</l>
<l TEIform="l" part="N">Perspicuo ut quondam si Salmacis integra fonte</l>
<l TEIform="l" part="N">Mersa natent, puro, corallia, visa profundo:</l>
<l TEIform="l" part="N">Aut rosa cum calathis tegitur per lilia plenis</l>
<l TEIform="l" part="N">Purpura per laetum candorem laetior ardet.</l>
<l TEIform="l" part="N">Talis erat virgo, talisque in virgine amictus.</l>
<l TEIform="l" part="N">Quid loca nunc longo dicam florentia versu</l>
<l TEIform="l" part="N">Cetera, quae teneri dudum cupiatis Amanteis</l>
<l TEIform="l" part="N">Atque oculis longum sitientibus exspectetis?</l>
<l TEIform="l" part="N">Cuique sua in promptu est fingendi cetera Musa,</l>
<l TEIform="l" part="N">Fingere nemo potest pulcherrima, pulchrior illis</l>
<l TEIform="l" part="N">Quin fuerint, quae nos frustra tacuisse Catoneis</l>
<l TEIform="l" part="N">Clamabunt torvi, sed nos tacuisse fatemur.</l>
<l TEIform="l" part="N">At rosa iam in medio florebat amabilis horto</l>
<l TEIform="l" part="N">Virgineae Veneris, ad quam de corpore toto</l>
<pb id="s122" TEIform="pb"/>
<l TEIform="l" part="N">Flagranteis redeunt felicis amantis ocelli,</l>
<l TEIform="l" part="N">Quam fortunati solum videre Poetae</l>
<l TEIform="l" part="N">Eminus in speculo, cum per formosa profecti</l>
<l TEIform="l" part="N">Membra, colorato describunt carmine formas.</l>
<l TEIform="l" part="N">Seducunt oculis tunicae; salit icta FavonI</l>
<l TEIform="l" part="N">Vernili gemitu vestis lasciva, nec inter</l>
<l TEIform="l" part="N">Crispanteis licet ire moras flagrantis ocellum.</l>
<l TEIform="l" part="N">Alta quidem femora, et sedes seducta patescunt</l>
<l TEIform="l" part="N">Interdum, sed sponte sua rosa nolle videri</l>
<l TEIform="l" part="N">Se simulat, visoque sitim iam fonte relinquit.</l>
<l TEIform="l" part="N">Apparent nemora, et supra ceu, fornice ducto,</l>
<l TEIform="l" part="N">Marmorei ventris tumor, at declivia <corr sic="caelant" resp="editor" TEIform="corr">celant</corr></l>
<l TEIform="l" part="N">Inter utrumque iugum castae confinia vesteis.</l>
<l TEIform="l" part="N">Nec favor in tuto est, rosa cum semel interit, (uni</l>
<l TEIform="l" part="N">Interit illa semel) toto sua corpore languet</l>
<l TEIform="l" part="N">Gratia, nec laesam potis ars reparare vel astus.</l>
<l TEIform="l" part="N">Propterea desiderium frustrata popelli</l>
<l TEIform="l" part="N">Accendit magis atque magis custodia floris.</l>
<l TEIform="l" part="N">Nam genus hoc studio mage quo celatur amico</l>
<l TEIform="l" part="N">Hoc mage anhelanteis in sese accendit amanteis.</l>
<l TEIform="l" part="N">Qui populo obiectus vili flos prostat in arvo</l>
<l TEIform="l" part="N">A populo petitur, si quem stirps, sanguis, opesque</l>
<l TEIform="l" part="N">Aut honor, aut meritis adiuncta superbia morum,</l>
<l TEIform="l" part="N">E vulgi ducunt latebris, non vilia nauci</l>
<l TEIform="l" part="N">Serta putat, iuvat e castis decerpere floreis</l>
<l TEIform="l" part="N">Et vetitam multis primum transcendere saepem.</l>
<l TEIform="l" part="N">Omnia quae dudum repetens mirator Ephebus</l>
<l TEIform="l" part="N">Ora in virginea palma ceu fixa tenebat</l>
<l TEIform="l" part="N">Nusquam aciem inflectens nusquam ora tenacia mutans.</l>
<l TEIform="l" part="N">Donec ei pausam spectandi saeva sacerdos</l>
<l TEIform="l" part="N">Fecit, et invergit sanctis altaribus ultro</l>
<l TEIform="l" part="N">Dona manu plena, redolenteisque addit honoreis.</l>
<l TEIform="l" part="N">Heic Iuvenes cuncti, cunctae libare puellae</l>
<pb id="s123" TEIform="pb"/>
<l TEIform="l" part="N">Incipiunt divae, et sua quisque vocabula cantans</l>
<l TEIform="l" part="N">Ore sacro faveat, divam, et sua vota secundet</l>
<l TEIform="l" part="N">Inflexis orant genibus, pavidique precantur:</l>
<l TEIform="l" part="N">Ast semel attonito mentem ne sacra Leandro</l>
<l TEIform="l" part="N">Nec Venus ipsa movet; nisi qua male moverat ante.</l>
<l TEIform="l" part="N">Sed data colloquio traduxit tempora votis.</l>
<l TEIform="l" part="N">Adstitit ad flammam propior: per milia multa</l>
<l TEIform="l" part="N">Frendentis populi, sua quoque in carmina fuso,</l>
<l TEIform="l" part="N">Audivit pueri vocem formosa puella,</l>
<l TEIform="l" part="N">Ipsa favet, spreta sacrorum lege, Diona,</l>
<l TEIform="l" part="N">Nec tantum infelix fatum, suave orgia curat:</l>
<l TEIform="l" part="N">Tum timidam, et multum simulantia vota prementem</l>
<l TEIform="l" part="N">Arripit, extima qua, tunica residente suprema,</l>
<l TEIform="l" part="N">Cingula dispersas corradunt candida rugas.</l>
<l TEIform="l" part="N">Molliaque haud dura retractans vincula dextra</l>
<l TEIform="l" part="N">Fecit iter verbis, dum respicit illa trahentem.</l>
<l TEIform="l" part="N">Ah mea sancta Venus, teneri miserere precantis,</l>
<l TEIform="l" part="N">Pars ego de populo sanctissima deprecor, adsis</l>
<l TEIform="l" part="N">Sancta puella, mihi, nec, quae geris, arma refutes.</l>
<l TEIform="l" part="N">Ecce ego nec Divae, nec laesa Cupidinis arma</l>
<l TEIform="l" part="N">Te venerans, vereor; sed uti mihi Amorque Venusque</l>
<l TEIform="l" part="N">Esse, es uti, cupias, oro; verbisque dolorem</l>
<l TEIform="l" part="N">Verbaque vix maesto commentor maesta dolori;</l>
<l TEIform="l" part="N">Dixit, et adspectu miti, sine caede, repulsus</l>
<l TEIform="l" part="N">Vota sua ingeminat. Nec quod velit esse paratam</l>
<l TEIform="l" part="N">Dicere, praesentit, nec non consentit amanti.</l>
<l TEIform="l" part="N">Ignoscenda putes tenerae peccata puellae,</l>
<l TEIform="l" part="N">Victa Venus fuerat, Charitum e grege nulla negasset:</l>
<l TEIform="l" part="N">Ausa puellaris fatoque resistere forma est</l>
<l TEIform="l" part="N">Diisque suis, iunctisque Leandri in corpore utrisque:</l>
<l TEIform="l" part="N">Ausa negare quod e cunctis cupidissima rebus</l>
<l TEIform="l" part="N">Ardebat tali concedere victa querela.</l>
<l TEIform="l" part="N">Nam nec ut ignotam Iuvenis ambire puellam</l>
<pb id="s124" TEIform="pb"/>
<l TEIform="l" part="N">Nec poterat Iuvenem pro ignoto spernere virgo.</l>
<l TEIform="l" part="N">Interior formam Geniumque infixerat imo</l>
<l TEIform="l" part="N">Cordis Amor; dederatque figurae agnoscere pondus.</l>
<l TEIform="l" part="N">Sic pueri dictis et se devicta puella</l>
<l TEIform="l" part="N">Assentit furtim et, mutantibus improba ocellis,</l>
<l TEIform="l" part="N">Tecta procul positi monstrat fulgentia templi,</l>
<l TEIform="l" part="N">Nec breve nisa loqui est, vultum tenet omnis in una</l>
<l TEIform="l" part="N">Grex Iuvenum; sensere aliqui pia dicta Leandri,</l>
<l TEIform="l" part="N">Sed Venus obfuscat voceis, et carmina delet</l>
<l TEIform="l" part="N">Ne possint penitis insidere mentibus horum.</l>
<l TEIform="l" part="N">Hinc celsum tacitos sustollit in aethera vultus,</l>
<l TEIform="l" part="N">Suspiratque, occulta trahens per signa ruborem:</l>
<l TEIform="l" part="N">Est Amor in nutu nec colludentia fallit</l>
<l TEIform="l" part="N">Lumina, consensum facilis puer intellexit;</l>
<l TEIform="l" part="N">Scilicet amoto velit agmine templa subire</l>
<l TEIform="l" part="N">Nox ubi caerulea Solem detruserit umbra:</l>
<l TEIform="l" part="N">Haec facile argutae capiens Oracula vatis,</l>
<l TEIform="l" part="N">Quem doctum magni reddit schola mollis amoris,</l>
<l TEIform="l" part="N">Ter quater in niveam deflexit basia vestem,</l>
<l TEIform="l" part="N">Ter quater a tergo flavo dedit oscula crini:</l>
<l TEIform="l" part="N">Dansque suas sentit spem non depellere flammas.</l>
<l TEIform="l" part="N">Quippe modo aureolos cessim deducta capillos</l>
<l TEIform="l" part="N">Ipsa manu stringit, libataque basia captat,</l>
<l TEIform="l" part="N">Et roseam roseis dextram commissa labellis</l>
<l TEIform="l" part="N">Quae dare non poterat Iuveni, dedit oscula dextrae</l>
<l TEIform="l" part="N">Virgo suae, vestesque oculis sua basia reddunt.</l>
<l TEIform="l" part="N">Basia quae nemo populo pote cernere in illo</l>
<l TEIform="l" part="N">Seu data purpureis tunicis, seu veste revulsa</l>
<l TEIform="l" part="N">Et tamen in cupidae vultum traducta puellae.</l>
<l TEIform="l" part="N">Sancta Venus vulgum sua nam mysteria celat,</l>
<l TEIform="l" part="N">Inducitque oculos tenebrosa nube profanos.</l>
<l TEIform="l" part="N">Ut tener, amissa tabescens coniuge, turtur</l>
<l TEIform="l" part="N">Turtur amat praesens absentis basia nuptae.</l>
<pb id="s125" TEIform="pb"/>
<l TEIform="l" part="N">Si qua illam in viridi suetam considere ramo,</l>
<l TEIform="l" part="N">In viridi ramo meminit vestigia Amoris,</l>
<l TEIform="l" part="N">Illa legit sed enim, fruiturque ut coniuge viva</l>
<l TEIform="l" part="N">Dum recolit <reg orig="queis" TEIform="reg">quis</reg> illa locis, quaque arbore saepe,</l>
<l TEIform="l" part="N">Cum caro solita est Venerem exercere columbo.</l>
<l TEIform="l" part="N">Talis, Amatorem limis virguncula pulsans,</l>
<l TEIform="l" part="N">Cui dare praesenti prohibetur basia turba,</l>
<l TEIform="l" part="N">Basia, quae potis est, absenti invergere gaudet.</l>
<l TEIform="l" part="N">Cumque pudor laesaeque timor vetet altera Famae</l>
<l TEIform="l" part="N">Traduce furta decens Virgo meditatur ocello.</l>
<l TEIform="l" part="N">Virginitas oblita latet, clepit invida moreis</l>
<l TEIform="l" part="N">Pone sacros, monitus patrum populata Voluptas.</l>
<l TEIform="l" part="N">Nec generis tantum illa memor nec matris amatae est</l>
<l TEIform="l" part="N">Quantum ultro ignoto cupida est servire marito.</l>
<l TEIform="l" part="N">Quae tibi quae, crudelis Amor, convicia dicent</l>
<l TEIform="l" part="N">Ingenui vates, spreto, puer, arma furore</l>
<l TEIform="l" part="N">Qui quatis! imposito Virtus pede vincitur alma.</l>
<l TEIform="l" part="N">Te levium impatiens pridem Constantia morum</l>
<l TEIform="l" part="N">Temperies te, dia, tremit: tibi, lege soluto,</l>
<l TEIform="l" part="N">Mars pater in gremio Paphiae fera proelia narrat.</l>
<l TEIform="l" part="N">Bellaque sanguinea cum cuspide mollia mutat.</l>
<l TEIform="l" part="N">Te mens tota sibi, Sophiae dea facta per arcem,</l>
<l TEIform="l" part="N">Quam procul a vulgo sua per vestigia vincit,</l>
<l TEIform="l" part="N">Saepe Deum fasces, irrisaque fata remittit,</l>
<l TEIform="l" part="N">Perfide, nec duros tenero fregisse tumultu</l>
<l TEIform="l" part="N">Contentus stimulos, aeterna compede victos</l>
<l TEIform="l" part="N">Pro lictore domas, tenebrisque imbellibus abdis.</l>
<l TEIform="l" part="N">Unde nec infelix Sapientia, nec virtutum</l>
<l TEIform="l" part="N">Extrahere omne genus domitos queat undique mores.</l>
<l TEIform="l" part="N">Omnia quae lepidis mandavit carmina chartis</l>
<l TEIform="l" part="N">Gallia, cum Charisin et Apolline finxit Amico</l>
<l TEIform="l" part="N">Divinam historiam, divino Emblemate clausam,</l>
<l TEIform="l" part="N">Gesta cui felix Amadaeus ad omnia vivum</l>
<pb id="s126" TEIform="pb"/>
<l TEIform="l" part="N">Fert, illibati Fortuna exemplar Amoris;</l>
<l TEIform="l" part="N">Illum non saevi tremefecit Numinis horror,</l>
<l TEIform="l" part="N">Non contra oppositi vinctum tenuere manipli.</l>
<l TEIform="l" part="N">Solus amor domat; at quoniam mortalibus ante</l>
<l TEIform="l" part="N">Impos, ei penitus Charis est superata Poetae;</l>
<l TEIform="l" part="N">Felicem extremo fine est expertus Amorem</l>
<l TEIform="l" part="N">Milibus e multis raro quod contigit uni.</l>
<l TEIform="l" part="N">Cetera sunt hominis, divi est Amadaeus imago.</l>
<l TEIform="l" part="N">Felix ingenii vates, tua nectare puro</l>
<l TEIform="l" part="N">Ossa Venus semper riget; et mortalia quondam</l>
<l TEIform="l" part="N">Ambrosiae latices aeterno in flore dierum</l>
<l TEIform="l" part="N">Corcla bibant, numquam saevo temeranda dolore.</l>
<l TEIform="l" part="N">Te rosa te calathis candentia lilia plenis</l>
<l TEIform="l" part="N">Semper odore novo, trans saecla immitia, mittant</l>
<l TEIform="l" part="N">Elysium in campum, castorum praemia Amantum,</l>
<l TEIform="l" part="N">Ut possis tandem tua per figmenta potiri</l>
<l TEIform="l" part="N">Constructis diis Heroibus aedibus, in <reg orig="queis" TEIform="reg">quis</reg></l>
<l TEIform="l" part="N">Cum sedeat totum spectator obambulet Orbem.</l>
<l TEIform="l" part="N">At tibi pro meritis et rerum turbine tanto</l>
<l TEIform="l" part="N">Si qua diis pietas, olim convicia solvent</l>
<l TEIform="l" part="N">Stoicidae Vates, Amor, et tua crimina dicent:</l>
<l TEIform="l" part="N">Iamque pari invisos cupidorum flectit Amantum</l>
<l TEIform="l" part="N">Pronus equos, duplexque obiens rubet aethereus Sol:</l>
<l TEIform="l" part="N">Turba fluit campo, seque hospite servat in urbe;</l>
<l TEIform="l" part="N">Sestia qua firmis florebant moenia rebus,</l>
<l TEIform="l" part="N">Sed divina Deae, nivea cum veste Sacerdos,</l>
<l TEIform="l" part="N">Templa suburbano repetit fulgentia luco,</l>
<l TEIform="l" part="N">Myrtea qua, semper viridi lare, silva Diones</l>
<l TEIform="l" part="N">Ridet et aequoreos contra viret aemula fluctus.</l>
<l TEIform="l" part="N">Omnis ei abscessum comitatur pompa; Leander</l>
<l TEIform="l" part="N">Omnibus antevolat, nec fixa in virgine cara</l>
<l TEIform="l" part="N">Lumina, nec gressu gressum movet: ipsa sequentem</l>
<l TEIform="l" part="N">Saepe retro sequitur, visoque reversa redibat.</l>
<pb id="s127" TEIform="pb"/>
<l TEIform="l" part="N">Saepe via in media diis ornatibus instat,</l>
<l TEIform="l" part="N">Saepe quid amisit, ut reddere posset amator:</l>
<l TEIform="l" part="N">Turbaque iam templum, Venerem venerata, redibat,</l>
<l TEIform="l" part="N">Exit in obscurum nemus, et meditata, Leander</l>
<l TEIform="l" part="N">Verba animo versat, tenera potitura puella,</l>
<l TEIform="l" part="N">Quem propriae laudis Cypris facit alma Poetam.</l>
<l TEIform="l" part="N">Nox aderat, dulcique diem obliteraverat ala,</l>
<l TEIform="l" part="N">Pervigilem Veneri noctem sine matre sacerdos</l>
<l TEIform="l" part="N">Templo agit in medio; sat custodita quod aereos</l>
<l TEIform="l" part="N">Abscedens posteis ingenti vecte paterni</l>
<l TEIform="l" part="N">Sedulus officii genitor muniverat ante:</l>
<l TEIform="l" part="N">Sed quid ego aligero dicam nocuisse puello</l>
<l TEIform="l" part="N">Marmora seu templi, solidum seu limine ferrum,</l>
<l TEIform="l" part="N">Aeratosque, gravi munitos obice, postes?</l>
<l TEIform="l" part="N">Transit Amor, quodcumque cupit. Penetrabilis olli</l>
<l TEIform="l" part="N">Materia est ferrum, flatu clemente tenaceis</l>
<l TEIform="l" part="N">Explodit valvas, per apertaque marmora rumpit.</l>
<l TEIform="l" part="N">Ergo sua tandem virgo genetrice relicta</l>
<l TEIform="l" part="N">Rimam habet in foribus per quam sponsalia pangit</l>
<l TEIform="l" part="N">Praesto aderat Iuvenis, doctum facit esse Cupido:</l>
<l TEIform="l" part="N">Nescio quo pacto, valvae patuere volenteis,</l>
<l TEIform="l" part="N">Solus cum sola pepigit nova foedera nupta:</l>
<l TEIform="l" part="N">Pulcher amans pepigit, pepigit formosa puella.</l>
<l TEIform="l" part="N">Cetera quid, flammis vicino sulfure, dicam?</l>
<l TEIform="l" part="N">Virgo tamen, magnos multum causata parenteis,</l>
<l TEIform="l" part="N">Longum etiam ignoti taedas causata mariti,</l>
<l TEIform="l" part="N">Omnia quaesitis innectens foedera tricis,</l>
<l TEIform="l" part="N">Ultima se dignam digno largitur Ephebo:</l>
<l TEIform="l" part="N">Verum ea nec tempus, nec sancta altaria divae,</l>
<l TEIform="l" part="N">(Quamquam ea quis proprior dicat temerarier igni?)</l>
<l TEIform="l" part="N">Concubitu optato rata confirmare sinebant.</l>
<l TEIform="l" part="N">Ante oculos socii praesto est Atalante Leonis</l>
<l TEIform="l" part="N">Quae tenerum Hippomenen sacrato in limine passa est.</l>
<pb id="s128" TEIform="pb"/>
<l TEIform="l" part="N">Quam formosa fuit tam nunc rabiosa reperta est.</l>
<l TEIform="l" part="N">Aurea qui Veneris decerpserat arbore mala</l>
<l TEIform="l" part="N">Nunc fera silvarum est ductrix, Neptunius Heros.</l>
<l TEIform="l" part="N">Ergo animum indocilem vetito abstinuere piaclo,</l>
<l TEIform="l" part="N">Sola modo in cupidis exsultant oscula labris,</l>
<l TEIform="l" part="N">Oscula quae Veneris testes dulcedine magna</l>
<l TEIform="l" part="N">Maiorem porro designant deinde fruendam.</l>
<l TEIform="l" part="N">Oscula casta neget puero Virguncula nulli,</l>
<l TEIform="l" part="N">Nec puer haec umquam castae non sponte puellae</l>
<l TEIform="l" part="N">Offerat, hinc fiunt dulcis connubia fati:</l>
<l TEIform="l" part="N">Oscula dum ludunt, multi sponsalia firmant.</l>
<l TEIform="l" part="N">Illa per e toto deductae corpore in ora</l>
<l TEIform="l" part="N">Conveniunt animae, et verum meditantur Amorem.</l>
<l TEIform="l" part="N">Nulli haec e Stoa rigidi vetuere Magistri,</l>
<l TEIform="l" part="N">Non anus excocta nutrix aetate per annos;</l>
<l TEIform="l" part="N">Qualia custodum ferrato in codice saecla</l>
<l TEIform="l" part="N">Saecla sedent, tristique canunt portenta puellae</l>
<l TEIform="l" part="N">Virgineo in thalamo; socio quae excurrere coetu</l>
<l TEIform="l" part="N">Et malit laetis aetatem insumere ludis.</l>
<l TEIform="l" part="N">Nunc alias choreas divarum altaria circum</l>
<l TEIform="l" part="N">Plaudere, nunc nitidos Veris decerpere floreis.</l>
<l TEIform="l" part="N">Nectere nunc, nunc nexa resolvere serta vicissim.</l>
<l TEIform="l" part="N">Has tenerae poenarum instar metuere puellae,</l>
<l TEIform="l" part="N">At miseris facileis torrebat cura medullas</l>
<l TEIform="l" part="N">Qui possint plena porro se nocte potiri.</l>
<l TEIform="l" part="N">Cum neque livorem vicino Sole timendum,</l>
<l TEIform="l" part="N">Relligiove loci, genitrixve ingrata vetarent.</l>
<l TEIform="l" part="N">Turris in excelsae solam se margine virgo,</l>
<l TEIform="l" part="N">Littore quae in solo cunctis intacta maneret,</l>
<l TEIform="l" part="N">Virginibus, puerisque habitare cavebat, et illinc</l>
<l TEIform="l" part="N">Nec latum migrare pedem, nec nuntia cuiquam</l>
<l TEIform="l" part="N">Mittere, praeter anum fidam se posse, docebat.</l>
<l TEIform="l" part="N">Irritaque idcirco deflere pericula dudum,</l>
<pb id="s129" TEIform="pb"/>
<l TEIform="l" part="N">Et lacrimis nitidos iuveni corrumpere ocellos;</l>
<l TEIform="l" part="N">At puer, impatiens flammae, cum Sestia Abydi</l>
<l TEIform="l" part="N">Littora ab adverso contraria littore nosset,</l>
<l TEIform="l" part="N">Respondere sibi; spatium breve censet Amator,</l>
<l TEIform="l" part="N">Omnia dehinc rapiens votorum milia in unum,</l>
<l TEIform="l" part="N">Ah miser, excelsa defigat lampada turri</l>
<l TEIform="l" part="N">Turre lucernam alta pepigit male, noctis in umbra:</l>
<l TEIform="l" part="N">Quam, simul ut certo stata servans pacta natatu</l>
<l TEIform="l" part="N">Per medium nudus decurreret Hellespontum,</l>
<l TEIform="l" part="N">Lumine conspicuo florentem cerneret, illac</l>
<l TEIform="l" part="N">Directurum itiner, conspectis ignibus istis</l>
<l TEIform="l" part="N">Nec sese furias bacchantum per mare saevum</l>
<l TEIform="l" part="N">Ventorum curare, nec ipsius Ennosigaei,</l>
<l TEIform="l" part="N">Sed validam pelago surgenti opponere flammam,</l>
<l TEIform="l" part="N">Quae Veneris tumidas evinceret ignibus undas.</l>
<l TEIform="l" part="N">Nulla polo suetas porro nox duceret umbras</l>
<l TEIform="l" part="N">Qua non se cupidum cupidae in loca sisteret Herus.</l>
<l TEIform="l" part="N">Audaceis iamdudum animos mirata puella</l>
<l TEIform="l" part="N">Stabat, agens lacrimas, nec pacta immitia nantis</l>
<l TEIform="l" part="N">Vult servare, nec amissa venit altera ab ista</l>
<l TEIform="l" part="N">Condicio: vicere Dei, consponsa lucerna est.</l>
<l TEIform="l" part="N">Sic demum dubio credentes marmore summam,</l>
<l TEIform="l" part="N">Marmore crudelem contestabantur Amorem.</l>
<l TEIform="l" part="N">Udaque mille udis figenteis basia ocellis</l>
<l TEIform="l" part="N">Denique discedunt. Noctis sublustre per umbram</l>
<l TEIform="l" part="N">It nemus, et nantes iamdudum imitantia iactus,</l>
<l TEIform="l" part="N">Brachia vix viso iam continet aequore: supra</l>
<l TEIform="l" part="N">Spes volat ille suas: Matris penetralia castae</l>
<l TEIform="l" part="N">Virgo subit, thalamoque sacram meditata lucernam,</l>
<l TEIform="l" part="N">Spe super incerta pendentia vota fatigat.</l>
<l TEIform="l" part="N">Felices ambo, sua si frustrata Cupido</l>
<l TEIform="l" part="N">Quem sapere et factis sineret sentire futura,</l>
<l TEIform="l" part="N">Transversum turpi ne rapta libidinis oestro</l>
<pb id="s130" TEIform="pb"/>
<l TEIform="l" part="N">Pectora, pro ratione malos inhiare dolores</l>
<l TEIform="l" part="N">Praeciperet: mera dum melligo obfuscat amarum</l>
<l TEIform="l" part="N">Patranti facinus; gratae spectacula mortis</l>
<l TEIform="l" part="N">Seirenum ut quondam pelago fixere carinas</l>
<l TEIform="l" part="N">Carmina; per ventos invicta, et marmore frustra</l>
<l TEIform="l" part="N">Fracta sacro, dum deliciis vacat, ebria cantu</l>
<l TEIform="l" part="N">Navis, it in scopulos, hanc mergit dia voluptas:</l>
<l TEIform="l" part="N">Nec quicquam nocuit cui lux  ingrata Lacaenae</l>
<l TEIform="l" part="N">Virginis, aut Hyades, aut strictus ab Orione</l>
<l TEIform="l" part="N">Ensis, et infidum si qua augent sidera pontum;</l>
<l TEIform="l" part="N">Cum primum arguti captus dulcedine cantus</l>
<l TEIform="l" part="N">Auribus attonitis viscosum cepit Amorem,</l>
<l TEIform="l" part="N">Lucida non Helenes observat sidera fratrum,</l>
<l TEIform="l" part="N">Non Helicen, certamque brevi Cynosuran in arcu,</l>
<l TEIform="l" part="N">Non alia exsurgens quae placant, sidera, marmor,</l>
<l TEIform="l" part="N">Haesit in ignotis, ignarus ut aequoris, aris;</l>
<l TEIform="l" part="N">Non illum Iovis omnipotens, quamvis pedem utrumque</l>
<l TEIform="l" part="N">Impleat, assertum rapiente libidinis aestu</l>
<l TEIform="l" part="N">Servat; abit secum, suaque in dispendia pugnat.</l>
<l TEIform="l" part="N">Deinde huic Sisiphio versatur corpore saxum,</l>
<l TEIform="l" part="N">Pronaque vallis obit, montemque ascendit anhelum,</l>
<l TEIform="l" part="N">Ille superpendens, cum marmore sentit obire</l>
<l TEIform="l" part="N">Volvit id ipse tamen, sidensque in valle profunda,</l>
<l TEIform="l" part="N">Ultro adversum adigit montem, inque cacumine sistit.</l>
<l TEIform="l" part="N">Scilicet huic superest tantum rationis ab hoste</l>
<l TEIform="l" part="N">Ut sentire vetet secum periisse necesse est.</l>
<l TEIform="l" part="N">Tale Amor est homini monstrum: sua Fata cadentum</l>
<l TEIform="l" part="N">Quisque colit, gladiique aciem iugulandus adorat.</l>
</lg>
<closer TEIform="closer">FINIS LIBRI II.</closer>
<pb id="s131" TEIform="pb"/>
</div1></body></text>










</TEI.2>