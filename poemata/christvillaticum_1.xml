<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Villaticum libris III. Acc. Excursus in historiam pagi Suseli, in resantiquas, ...</title>
<title type="sub" TEIform="title">Machine-readable text</title>
<author n="Christ" TEIform="author">Christ, Johann Friedrich</author>
<editor TEIform="editor" role="editor">Christ, Johann Friedrich</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ho Wai-Ming</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/christ2" type="href" id="christ2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">christ2</note>
<note type="filename" anchored="yes" TEIform="note" place="unspecified">christvillaticum.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">christvillaticum.xml</note>
<note type="imgpath" anchored="yes" TEIform="note" place="unspecified">christ2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Leipzig: Casp. Fritsch Wwe., 1746.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">July 2004</date>
<respStmt TEIform="respStmt">
<name TEIform="name">Ho Wai-Ming</name>
<resp TEIform="resp">markup</resp>
</respStmt>
<item TEIform="item">
new TEI header; typed text - structural tagging complete - no semantic tagging - Morpheus spell check</item>
</change>
</revisionDesc>
</teiHeader>



<text><body><div1 type="book">
<pb id="s010" TEIform="pb"/>
<head>VILLATICI LIBER PRIMUS</head>
<lg met="dist" org="uniform" sample="complete" TEIform="lg" part="N">
<l TEIform="l" part="N">O nimis optati saluete silentia ruris.</l>
<l rend="indent" TEIform="l" part="N">Salue frigidior pectoris aura bono.</l>
<l TEIform="l" part="N">Iam dudum fugio clamosam saucius urbem:</l>
<l rend="indent" TEIform="l" part="N">Me potes o solis diva iuvare locis.</l>
<l TEIform="l" part="N">Certe, Erato, dederas mihi signum e rupibus istis:</l>
<l rend="indent" TEIform="l" part="N">Tecum Simplicitas, Spes nova, prisca Fides:</l>
<l TEIform="l" part="N">Cuncta per urbanam non obvia numina turbam.</l>
<l rend="indent" TEIform="l" part="N">Tristis ibi nimias cura momordit opes.</l>
<l TEIform="l" part="N">Nunc illis medicina malis hoc spiret ab aruo:</l>
<l rend="indent" TEIform="l" part="N">Huc dilata quies anxia corda levet.</l>
<l TEIform="l" part="N">Hic sopor, et capti vanis nisi ducimur, hic est</l>
<l rend="indent" TEIform="l" part="N">Mens bona, non strepitu castra forumque suo.</l>
<l TEIform="l" part="N">Dulcis diva veni, calamisque fer otia nostris.</l>
<l rend="indent" TEIform="l" part="N">Non studium vultus optet inane tuos.</l>
<pb id="s011" n="2" TEIform="pb"/>
<l TEIform="l" part="N">Cur sperata meam fugias contingere dextram,</l>
<l rend="indent" TEIform="l" part="N">Si bona, si docta nunc prece victa venis?</l>
<l TEIform="l" part="N">Saepe animos frustra tua maxima iussa fatigant,</l>
<l rend="indent" TEIform="l" part="N">Et, velut alitibus quae datur esca, nocent.</l>
<l TEIform="l" part="N">Ruris at ingenui nil culmina tale minantur,</l>
<l rend="indent" TEIform="l" part="N">Hic natura bona dat sua dona fide.</l>
<l TEIform="l" part="N">Sunt rata, sunt nostrae spectacula nata saluti,</l>
<l rend="indent" TEIform="l" part="N">Hoc nemus, haec herba pascua laeta nova:</l>
<l TEIform="l" part="N">Sunt montes: altae sunt in convallibus umbrae:</l>
<l rend="indent" TEIform="l" part="N">Est, ubi velivolos explicat unda sinus.</l>
<l TEIform="l" part="N">Carminibus nostris faciles adsistite Nymphae,</l>
<l rend="indent" TEIform="l" part="N">Tuque pedem querula, fer, pater Albis, aqua,</l>
<l TEIform="l" part="N">Et caput ulvosum summas ostende per undas,</l>
<l rend="indent" TEIform="l" part="N">Et mihi, dum calamos inflo, parumper ades.</l>
<l TEIform="l" part="N">Sic te felices subeant vada laeta per agros:</l>
<l rend="indent" TEIform="l" part="N">Sic ortus amet haec dicere Musa tuos.</l>
<l TEIform="l" part="N">Nam te praecipitem Sudetis montibus aiunt</l>
<l rend="indent" TEIform="l" part="N">Fonte pruinoso tesqua per horrida agi,</l>
<l TEIform="l" part="N">Et caput undenis abscondere cornibus, et qua</l>
<l rend="indent" TEIform="l" part="N">Totus es, a numero nomen habere vetus.</l>
<l TEIform="l" part="N">Arua Maroboduo primum regnata minaci</l>
<l rend="indent" TEIform="l" part="N">Fons tenet, it circum cuncta, lavitque tuus.</l>
<l TEIform="l" part="N">Gurgite mox alto placitos rapturus honores</l>
<l rend="indent" TEIform="l" part="N">Misniados <orig reg="pulchrae" TEIform="orig">pulchrae</orig> claustra iugosa subit.</l>
<pb id="s012" n="3" TEIform="pb"/>
<l TEIform="l" part="N">Hic ripas mirare. novus redit undique cultus,</l>
<l rend="indent" TEIform="l" part="N">Curritur imperiis terra beata suis.</l>
<l TEIform="l" part="N">Suspicis aerias rupes: altissima earum</l>
<l rend="indent" TEIform="l" part="N">Mole sua dici Regia posse meret.</l>
<l TEIform="l" part="N">Scilicet, ut Latio dici Regina viarum</l>
<l rend="indent" TEIform="l" part="N">Appia, Misniacis arcibus illa potest.</l>
<l TEIform="l" part="N">Sustulerat multo tellus ea saxa tumore:</l>
<l rend="indent" TEIform="l" part="N">Munierat duris cotibus apta iuga:</l>
<l TEIform="l" part="N">Quae spatii tantum tergo metata putantur,</l>
<l rend="indent" TEIform="l" part="N">Quantum non vana rusticus arte colat.</l>
<l TEIform="l" part="N">Sementem Babylon facere intra moenia quondam,</l>
<l rend="indent" TEIform="l" part="N">Arcem huius perhibent nunc quoque posse loci.</l>
<l TEIform="l" part="N">Anfractu lateris mirum est ut summa profundo</l>
<l rend="indent" TEIform="l" part="N">Nativisque aditum turribus ipsa tegat.</l>
<l TEIform="l" part="N">Haec ubi iam maior lembisque frequentior Albis</l>
<l rend="indent" TEIform="l" part="N">Vidit, et in crebras margine venit opes,</l>
<l TEIform="l" part="N">Vicorum specie vel ruris amoenus, ad arces</l>
<l rend="indent" TEIform="l" part="N">Voluitur attonito flumine, Dresda, ruas.</l>
<l TEIform="l" part="N">Hic stupet in vasto late sua vincula ponte,</l>
<l rend="indent" TEIform="l" part="N">Et spatiosa viae pondera captus amat.</l>
<l TEIform="l" part="N">Non Rhodanus tali, non iuncta est Sequana, ponte:</l>
<l rend="indent" TEIform="l" part="N">Non ita captivis labitur <orig reg="Hister" TEIform="orig">Ister</orig> aquis.</l>
<l TEIform="l" part="N">Non Athesis, rapida dum pulsat marmora lympha,</l>
<l rend="indent" TEIform="l" part="N">Non Padus edomito sic sciat ire vado.</l>
<pb id="s013" n="4" TEIform="pb"/>
<l TEIform="l" part="N">Immani Thamesim, nec tali mole, Britannus</l>
<l rend="indent" TEIform="l" part="N">Vincit, et admixtum te, Meduace, mari.</l>
<l TEIform="l" part="N">Optares decus hoc Rheno, modo libera seruet,</l>
<l rend="indent" TEIform="l" part="N">Quae torrente regit non bene regna suo.</l>
<l TEIform="l" part="N">Haec inter tamen haud usquam se laetius effert,</l>
<l rend="indent" TEIform="l" part="N">Quam circa fetum Misnidos Albis agrum.</l>
<l TEIform="l" part="N">Alluit hic dulcis vineta feracia Bacchi,</l>
<l rend="indent" TEIform="l" part="N">Crebraque villarum culmina propter aquas.</l>
<l TEIform="l" part="N">Hic pendentia de summis praetoria saxis,</l>
<l rend="indent" TEIform="l" part="N">Mundaque in urbanum rustica tecta modum.</l>
<l TEIform="l" part="N">Hic nemora et campos, et ripae in margine aristas,</l>
<l rend="indent" TEIform="l" part="N">Prataque, et arborea laeta vireta coma.</l>
<l TEIform="l" part="N">Hic sata vomeribus respondent omnia pressis.</l>
<l rend="indent" TEIform="l" part="N">Utilis in duro nascitur herba solo.</l>
<l TEIform="l" part="N">Ingeniumque loci miscent hominumque labores,</l>
<l rend="indent" TEIform="l" part="N">Doteque perdomitus collis utraque nitet.</l>
<l TEIform="l" part="N">Hac facie villas reddat mihi numen amoenas,</l>
<l rend="indent" TEIform="l" part="N">Res vice quae varias proferat usque nova.</l>
<l TEIform="l" part="N">Hinc, modo qua segetes extenderat, haud procul umbram</l>
<l rend="indent" TEIform="l" part="N">Esse sinat; rigui cespitis esse toros:</l>
<l TEIform="l" part="N">Hinc laticum rivos, silvaeque cacumina: longe</l>
<l rend="indent" TEIform="l" part="N">Ostendat vanas turris ab arce minas.</l>
<l TEIform="l" part="N">Sed nemus hoc habeat, quale optet rure colonus,</l>
<l rend="indent" TEIform="l" part="N">Aut scriptor studiis qui petit arua suis.</l>
<pb id="s014" n="5" TEIform="pb"/>
<l TEIform="l" part="N">Non alibi Tellus rerum pulcherrima dotes</l>
<l rend="indent" TEIform="l" part="N">Maiores pleno contulit e gremio.</l>
<l TEIform="l" part="N">Hinc breve et hinc montis surgit latus: horrida truncis</l>
<l rend="indent" TEIform="l" part="N">Molibus hinc ripas et vada saxa premunt.</l>
<l TEIform="l" part="N">Illa quidem imminuere diu, nec lympha ruinam</l>
<l rend="indent" TEIform="l" part="N">Non timet, et pronis occupat ire viis,</l>
<l TEIform="l" part="N">Et montis latus exedit libramine aquarum:</l>
<l rend="indent" TEIform="l" part="N">Saxa, velut iamiam sint ruitura, manent.</l>
<l TEIform="l" part="N">Hic Satyri liquido nudas in gurgite Nymphas,</l>
<l rend="indent" TEIform="l" part="N">Quando favet pleno lumine Luna, vident,</l>
<l TEIform="l" part="N">Et se <orig reg="deiciant" TEIform="orig">deiciant</orig>, nantesque sub aequore prensent,</l>
<l rend="indent" TEIform="l" part="N">Ni metuant miris edita saxa modis.</l>
<l TEIform="l" part="N">Sed Nymphae latebras riparum atque antra vicissim</l>
<l rend="indent" TEIform="l" part="N">Illa petunt, multo quae cavat imbre pater,</l>
<l TEIform="l" part="N">Et fugit, hae repetunt. Scruposa et inhospita credas:</l>
<l rend="indent" TEIform="l" part="N">Sunt tamen in summo vertice culta loca.</l>
<l TEIform="l" part="N">His quasi decedat, nec non et ruris honori,</l>
<l rend="indent" TEIform="l" part="N">Aequora magna soli non sibi flumen habet,</l>
<l TEIform="l" part="N">Sed villae tribuit campos, ac ferre remoto</l>
<l rend="indent" TEIform="l" part="N">Pacatum gaudet versa fluenta sinu.</l>
<l TEIform="l" part="N">Iam qualis sub monte seges? quae pascua? quantum</l>
<l rend="indent" TEIform="l" part="N">Hortorum? ut canis frondibus umbra riget?</l>
<l TEIform="l" part="N">In medio villae sunt urbica dona nitentis:</l>
<l rend="indent" TEIform="l" part="N">Sunt, quibus exsultat rustica iure Pales.</l>
<pb id="s015" n="6" TEIform="pb"/>
<l TEIform="l" part="N">Nunc, dea, nunc patitor te circum singula duci,</l>
<l rend="indent" TEIform="l" part="N">Ac dignare mihi docta praeire modos.</l>
<l TEIform="l" part="N">Verba doce, quibus haec rerum non prisca figurem.</l>
<l rend="indent" TEIform="l" part="N">Si nova sunt, bona sint. qui colit, ille meret.</l>
<l TEIform="l" part="N">Vos aliae, meministis enim, memorate sorores,</l>
<l rend="indent" TEIform="l" part="N">Villa quibus quondam clareat historiis.</l>
<l TEIform="l" part="N">Conveniunt cunctis quae sunt gratissima divis,</l>
<l rend="indent" TEIform="l" part="N">Quae sunt a vestro non aliena choro.</l>
<l TEIform="l" part="N">Iusta voluptati pars apta: sed apta benignae</l>
<l rend="indent" TEIform="l" part="N">Pars Cereri, positae fenora reddit opis.</l>
<l TEIform="l" part="N">Pars seruit Semeles puero: pars certa reducto</l>
<l rend="indent" TEIform="l" part="N">Corporibus morbos arcet opaca situ.</l>
<l TEIform="l" part="N">Nam colle opposito Borean depellit et Austros:</l>
<l rend="indent" TEIform="l" part="N">Sed faciles Zephyros vallis aperta tenet.</l>
<l TEIform="l" part="N">Collibus alternis silvae, seu vitis aprica.</l>
<l rend="indent" TEIform="l" part="N">Thyrsis pampineis gaudet Iacchus ibi.</l>
<l TEIform="l" part="N">Inter eos molli petimus fastigia clivo,</l>
<l rend="indent" TEIform="l" part="N">Nam iuvat ire domum versus, et ipsa vocat.</l>
<l TEIform="l" part="N">Haec medios claudens pulcherrima tota recessus,</l>
<l rend="indent" TEIform="l" part="N">Circumfert prisco se spatiosa lari.</l>
<l TEIform="l" part="N">De tectis audire iuvat, Lar adnue custos,</l>
<l rend="indent" TEIform="l" part="N">Quid canat ingenti Fama vetusta tuba.</l>
<l TEIform="l" part="N">Non ager hic nitidus quondam: verum ille colonis,</l>
<l rend="indent" TEIform="l" part="N">Et magno populi nomine, notus crat.</l>
<pb id="s016" n="7" TEIform="pb"/>
<l TEIform="l" part="N">Gens vetus, et Venedos Sorabosque in bella secuti,</l>
<l rend="indent" TEIform="l" part="N">Creduntur sub eo monte habitasse, Susi.</l>
<l TEIform="l" part="N">Hine Suseli pagus de nomine factus, et ingens</l>
<l rend="indent" TEIform="l" part="N">Sedit metatis hostica turba locis.</l>
<l TEIform="l" part="N">Dein loca, deiectis Soraboque Susoque, recepit</l>
<l rend="indent" TEIform="l" part="N">Victor. at ille fidem pacis ad arma vocans,</l>
<l TEIform="l" part="N">Imposuitque iugis Misnam, finique tuendo</l>
<l rend="indent" TEIform="l" part="N">Insignes opibus praevalidosque duces.</l>
<l TEIform="l" part="N">Urbs celebrata viris, et ius ritusque sacrorum</l>
<l rend="indent" TEIform="l" part="N">Reddita, Theutiscos restituere sonos,</l>
<l TEIform="l" part="N">Excussusque Slavis sermo, vix illa reliquit</l>
<l rend="indent" TEIform="l" part="N">Nomina. Germani res nituit generis.</l>
<l TEIform="l" part="N">Haec sub rege bono victricia Saxonis arma,</l>
<l rend="indent" TEIform="l" part="N">Et gessit miles praesidiumque loci.</l>
<l TEIform="l" part="N">Magna futura ducum illa olim regumque propago,</l>
<l rend="indent" TEIform="l" part="N">Tunc regis comites, haec tenuere iuga.</l>
<l TEIform="l" part="N">Quin Suselos Albis delecta ad flumina colles</l>
<l rend="indent" TEIform="l" part="N">Traduntur sedem saepe habuisse sibi.</l>
<l TEIform="l" part="N">Post patruum primi Dedonis filius horum,</l>
<l rend="indent" TEIform="l" part="N">Sed dominus patrui non quoque sorte fuit.</l>
<l TEIform="l" part="N">Nam cecidit miser in thalamis. nunc tempore ab illo</l>
<l rend="indent" TEIform="l" part="N">Post septingentos sol novus astra regit.</l>
<l TEIform="l" part="N">Claruit Henricus coeptis Illustris honestis,</l>
<l rend="indent" TEIform="l" part="N">Is quoque amavit in hac otia laeta domo.</l>
<pb id="s017" n="8" TEIform="pb"/>
<l TEIform="l" part="N">Venturusque pii Tidericus in acta parentis</l>
<l rend="indent" TEIform="l" part="N">Perpetuas sedes hic tumulumque tenet.</l>
<l TEIform="l" part="N">Fallor, an huic ideo Sapientis nomen adhaesit,</l>
<l rend="indent" TEIform="l" part="N">Urbs quia nulla viro, quam placuere Susi.</l>
<l TEIform="l" part="N">Virginibus pater ante sacris ea tecta dicarat:</l>
<l rend="indent" TEIform="l" part="N">Optavit sancto natus adesse gregi:</l>
<l TEIform="l" part="N">Nec diversa nepos: aetas quem prisca cavillans</l>
<l rend="indent" TEIform="l" part="N">A vitio Balbum, blaesa sed ipsa, vocat.</l>
<l TEIform="l" part="N">Non manus huic ut lingua fuit: sed nobilis irae</l>
<l rend="indent" TEIform="l" part="N">Praemia non raro victor ab hoste tulit.</l>
<l TEIform="l" part="N">Attamen his vixit Susela contentus in arce:</l>
<l rend="indent" TEIform="l" part="N">Exceptoque eius res bona fine fuit.</l>
<l TEIform="l" part="N">Haec memora. non plura canam. Sed multa refertur</l>
<l rend="indent" TEIform="l" part="N">Per dominos <orig reg="pulchris" TEIform="orig">pulchris</orig> gratia parta Susis.</l>
<l TEIform="l" part="N">Nos nunc unius Bunavi cultura iuvabit.</l>
<l rend="indent" TEIform="l" part="N">Clareat haud alio nomine villa mihi.</l>
<l TEIform="l" part="N">Is niveae mentis felix, et factus ad unguem,</l>
<l rend="indent" TEIform="l" part="N">Otia sepositis rebus honesta petit.</l>
<l TEIform="l" part="N">Cum quibus haec agitet puros vult esse penates:</l>
<l rend="indent" TEIform="l" part="N">Ut domini similis crimine villa vacer.</l>
<l TEIform="l" part="N">Huic iubar ipse novum, donat nova cuncta videri:</l>
<l rend="indent" TEIform="l" part="N">Hanc sibi poscebant tecta caduca manum.</l>
<l TEIform="l" part="N">Priscorum comitum nutabat regia quondam:</l>
<l rend="indent" TEIform="l" part="N">Porticibus vacuis atria rudus erant:</l>
<pb id="s018" n="9" TEIform="pb"/>
<l TEIform="l" part="N">Virgineique chori cellas delere ruina</l>
<l rend="indent" TEIform="l" part="N">Coeperat, ac longo saucia templa situ.</l>
<l TEIform="l" part="N">Quae nunc planities, horto quae clausa patenti,</l>
<l rend="indent" TEIform="l" part="N">Auius in dumos saxaque collis erat.</l>
<l TEIform="l" part="N">Putria quae stabulis, stagnoque <orig reg="umentia" TEIform="orig">humentia</orig> pigro,</l>
<l rend="indent" TEIform="l" part="N">Nunc vitreus <orig reg="pulchro" TEIform="orig">pulchro</orig> margine rivus habet.</l>
<l TEIform="l" part="N">Edomito vultu feritas nunc ridet. ob artem</l>
<l rend="indent" TEIform="l" part="N">Perpetuo frueris vere, colone, tuam.</l>
<l TEIform="l" part="N">Iure igitur talem secessum praetulit urbi,</l>
<l rend="indent" TEIform="l" part="N">Captus munditiis, Chlori decora, tuis,</l>
<l TEIform="l" part="N">Et merito Bunavus nitidum rus nuper amavit;</l>
<l rend="indent" TEIform="l" part="N">Fert deus haud alii tot sua dona loco.</l>
<l TEIform="l" part="N">Farra altrix natura: hortorum effudit honores</l>
<l rend="indent" TEIform="l" part="N">Tellus Ambrosia per nona culta coma.</l>
<l TEIform="l" part="N">Flava Ceres Liberque agitant in collibus illis</l>
<l rend="indent" TEIform="l" part="N">Implicitas Nymphis ac Satyris choreas:</l>
<l TEIform="l" part="N">Plausa virens laetatur humus, pedibusque dearum</l>
<l rend="indent" TEIform="l" part="N">Molliter insternit floribus usque novis,</l>
<l TEIform="l" part="N">Purpureisque <orig reg="uvis" TEIform="orig">vuis</orig> sub hiberni frigoris astrum.</l>
<l rend="indent" TEIform="l" part="N">Hauriat hinc plenos amphora multa lacus.</l>
<l TEIform="l" part="N">Iam nova praecoquitur vindemia rursus, et optat</l>
<l rend="indent" TEIform="l" part="N">Plurima spumanti rumpere prela mero.</l>
<l TEIform="l" part="N">Si circum vineta iuvat te, dina, morari:</l>
<l rend="indent" TEIform="l" part="N">Iam procat obtutus, en, seges alta tuos.</l>
<pb id="s019" n="10" TEIform="pb"/>
<l TEIform="l" part="N">Quae depressa iacet prae collibus area campi,</l>
<l rend="indent" TEIform="l" part="N">Ut variis oculos cultibus illa trahit?</l>
<l TEIform="l" part="N">Adspice, quam niteat ripae latus ubere glebae:</l>
<l rend="indent" TEIform="l" part="N">Ut data cum magno fenore grana levet.</l>
<l TEIform="l" part="N">Ut sinibus segetem piscosis circinet Albis.</l>
<l rend="indent" TEIform="l" part="N">Ut levis Oceani munera cymba vehat.</l>
<l TEIform="l" part="N">Ut meet, ut varias ferat omnis navita merces;</l>
<l rend="indent" TEIform="l" part="N">Ut prope sub ripis rustica tecta colat.</l>
<l TEIform="l" part="N">Ut piscetur, et ut nassas ac retia siccet:</l>
<l rend="indent" TEIform="l" part="N">Ut trahat in funem pendula turba rates.</l>
<l TEIform="l" part="N">Ut varios ruris vertatur flumen in usus,</l>
<l rend="indent" TEIform="l" part="N">Cuius inexhausto rore rigatur ager.</l>
<l TEIform="l" part="N">Qua circum vallem iuga ducunt, undique silva est:</l>
<l rend="indent" TEIform="l" part="N">Sed brevis, ac rabidis non satis alta feris.</l>
<l TEIform="l" part="N">Non ubi connexis in mutua vincula ramis</l>
<l rend="indent" TEIform="l" part="N">Noctis sub medio nigreat umbra die.</l>
<l TEIform="l" part="N">In Boream non versa, nec albis usta pruinis,</l>
<l rend="indent" TEIform="l" part="N">Destillat tristes e piceis lacrimas:</l>
<l TEIform="l" part="N">Nec scelus infandum saevo suadere latroni,</l>
<l rend="indent" TEIform="l" part="N">Nec diris possit condere furta lupis.</l>
<l TEIform="l" part="N">Sed modicis nemus insurgit prae valle latebris,</l>
<l rend="indent" TEIform="l" part="N">Pars viridem auctumno ponere sueta comam.</l>
<l TEIform="l" part="N">Hinnulei ac lepores circum, pictaeque volucres:</l>
<l rend="indent" TEIform="l" part="N">Errat grex ovium: nullus ab hoste pavor.</l>
<pb id="s020" n="11" TEIform="pb"/>
<l TEIform="l" part="N">Omne nemus sonat alituum concentibus: et se</l>
<l rend="indent" TEIform="l" part="N">Vocibus alternis aemula turba premit.</l>
<l TEIform="l" part="N">Sed longe cantu super omnes eminet una,</l>
<l rend="indent" TEIform="l" part="N">Visa avis egregium sola sonare sibi.</l>
<l TEIform="l" part="N">Doctior altrices in voce fatetur Athenas:</l>
<l rend="indent" TEIform="l" part="N">Post virgulta tamen, credo, pudore latet.</l>
<l TEIform="l" part="N">Quo magis a cupidis auditur amabilis, ausus</l>
<l rend="indent" TEIform="l" part="N">Tereos argutis flens Philomela modis.</l>
<l TEIform="l" part="N">Nunc silvas intrare libet, rivosque sonantes.</l>
<l rend="indent" TEIform="l" part="N">Non sunt saxosis arida <orig reg="tesca" TEIform="orig">tesqua</orig> locis.</l>
<l TEIform="l" part="N">Sed quem prata bibant per pascua frigidus humor</l>
<l rend="indent" TEIform="l" part="N">Labitur, ac pecoris lympha reperta siti.</l>
<l TEIform="l" part="N">Nam fontis gelidi super adsita saxa ruentem</l>
<l rend="indent" TEIform="l" part="N">Nympha loquax alte praecipitavit aquam.</l>
<l TEIform="l" part="N">Herba recens pratis florum variata colore</l>
<l rend="indent" TEIform="l" part="N">Excipit, ac nullo murmure transit aqua.</l>
<l TEIform="l" part="N">Si quod erat quondam studiis melioribus aptum,</l>
<l rend="indent" TEIform="l" part="N">Hoc erat ergo silens umbriferumque nemus.</l>
<l TEIform="l" part="N">Si quod Hamadryasin gratum, vel Pana iuvabat,</l>
<l rend="indent" TEIform="l" part="N">Vel Musas, iuvet hoc te quoque iure deam.</l>
<l TEIform="l" part="N">Sunt fessis umbrae passim, laticisque susurri</l>
<l rend="indent" TEIform="l" part="N">Dulces, qui somno languida membra levent.</l>
<l TEIform="l" part="N">Credo, super Tyrium dormitur durius ostrum,</l>
<l rend="indent" TEIform="l" part="N">Quam mea si levis hic alliget ora sopor.</l>
<pb id="s021" n="12" TEIform="pb"/>
<l TEIform="l" part="N">Serica non tantum niteant phrygionis ab arte,</l>
<l rend="indent" TEIform="l" part="N">Quantum hic densa novi cespitis herba nitet.</l>
<l TEIform="l" part="N">Hic faciles somnos non cura excludit, et auri</l>
<l rend="indent" TEIform="l" part="N">Tristis abest, regum quam creat aula, fames.</l>
<l TEIform="l" part="N">Est procul Invidia et ficto Fraus improba vultu,</l>
<l rend="indent" TEIform="l" part="N">Et sortis mendax cuncta regentis honor.</l>
<l TEIform="l" part="N">Cur luxum saturare malis civilibus optem?</l>
<l rend="indent" TEIform="l" part="N">Cur placeant rauci clamor et ira fori?</l>
<l TEIform="l" part="N">Non mergat gula nos insana: at vera voluptas</l>
<l rend="indent" TEIform="l" part="N">Laxer, et in solis otia dia locis.</l>
<l TEIform="l" part="N">Scribe cupidinibus legem, quam sancta rogavit</l>
<l rend="indent" TEIform="l" part="N">Terra parens molli te subitura luto.</l>
<l TEIform="l" part="N">Hanc sequere, ac sapiens urbanis, dicito, rebus</l>
<l rend="indent" TEIform="l" part="N">Commoda secreti sunt meliora laris.</l>
<l TEIform="l" part="N">Dicite, quid vestrum tam numen ab urbibus arcet?</l>
<l rend="indent" TEIform="l" part="N">Cur colitis montes, et loca sola, deae?</l>
<l TEIform="l" part="N">Cur socios hominum coetus Astraea reliquit?</l>
<l rend="indent" TEIform="l" part="N">Cur dea mortales maluit illa vagos?</l>
<l TEIform="l" part="N">Arcibus antiquae cur abstinuistis Athenae?</l>
<l rend="indent" TEIform="l" part="N">An, quia non melior segrege vita fuit?</l>
<l TEIform="l" part="N">Nam fas immotum sanctique modestia iuris</l>
<l rend="indent" TEIform="l" part="N">Duxerat in paruas numina magna casas.</l>
<l TEIform="l" part="N">Numina pulsa minis murorum. Iniuria turres</l>
<l rend="indent" TEIform="l" part="N">Insidet, et Furias lati alit umbra fori.</l>
<pb id="s022" n="13" TEIform="pb"/>
<l TEIform="l" part="N">Huc primum sceleratus Amor se traxit habendi</l>
<l rend="indent" TEIform="l" part="N">Anguipedem, immundis advena nocte cavis.</l>
<l TEIform="l" part="N">Lapsa per impluvium Spes improba, fine remoto</l>
<l rend="indent" TEIform="l" part="N">Cuncta petit, Fraus huic it comes, itque Dolus.</l>
<l TEIform="l" part="N">Carbaseis pendens tecto, ut Minyeides, alis,</l>
<l rend="indent" TEIform="l" part="N">Inquinat urbanas Ambitio aegra domos.</l>
<l TEIform="l" part="N">Seclusa his olim mortalia vivere saecla,</l>
<l rend="indent" TEIform="l" part="N">Ius erat, et ratio magna, placere deis.</l>
<l TEIform="l" part="N">Non rerum vanis, sed in usu vita nitebat.</l>
<l rend="indent" TEIform="l" part="N">Cui nescire datum est, cur sibi poscat opes?</l>
<l TEIform="l" part="N">Nunc apud agricolas prisci vestigia moris,</l>
<l rend="indent" TEIform="l" part="N">Et nonnulla tenet commoda pauperies.</l>
<l TEIform="l" part="N">Quas ager ignorat, rebus non ducitur, et se</l>
<l rend="indent" TEIform="l" part="N">Quid velit optandi rusticus instar habet,</l>
<l TEIform="l" part="N">Natura, quae dona petat, latrante parare,</l>
<l rend="indent" TEIform="l" part="N">Verius est, votis quam dare cuncta suis.</l>
<l TEIform="l" part="N">Non maiora petens, contentaque paupere cultu</l>
<l rend="indent" TEIform="l" part="N">Simplicitas, usus inscia, temnit opes.</l>
<l TEIform="l" part="N">Sed qui rem frangit nimiam, maiora paratis</l>
<l rend="indent" TEIform="l" part="N">Appetit, ut potas turgidus aeger aquas.</l>
<l TEIform="l" part="N">Ex opibus magnis Verres, et Scaurus, et omnes,</l>
<l rend="indent" TEIform="l" part="N">Quis quis avaritia rem male gessit, erant.</l>
<l TEIform="l" part="N">Munditias nimis urbanas tibi prodigus optas;</l>
<l rend="indent" TEIform="l" part="N">Dein quod ad haec addas semper avarus habes.</l>
<pb id="s023" n="14" TEIform="pb"/>
<l TEIform="l" part="N">Paupertas meliore fide, iucundior usu,</l>
<l rend="indent" TEIform="l" part="N">Dum fruitur modico, quod capit una tenet.</l>
<l TEIform="l" part="N">Haec inter vitae, ne fallat, vera facultas</l>
<l rend="indent" TEIform="l" part="N">Hic datur, hic tacitos, dum ruit, hora iuvat.</l>
<l TEIform="l" part="N">Non minus est donum, quod saeva videre necesse est</l>
<l rend="indent" TEIform="l" part="N">Urbano, quibus est libera villa malis.</l>
<l TEIform="l" part="N">Non scurrae voces post tergum, non mala sanna</l>
<l rend="indent" TEIform="l" part="N">Inquinat hoc, fratri nec data verba, nemus,</l>
<l TEIform="l" part="N">Quaeque ferunt cives nostris obsonia mensis,</l>
<l rend="indent" TEIform="l" part="N">Egregii in falso crimine membra viri.</l>
<l TEIform="l" part="N">Namque caput cenae non esset, ni maledictis</l>
<l rend="indent" TEIform="l" part="N">Concisa absentis fama daretur ibi.</l>
<l TEIform="l" part="N">Ruri est natus Amor, ruri est nutrita Voluptas,</l>
<l rend="indent" TEIform="l" part="N">Et magis haud alibi rem gerit alma Venus.</l>
<l TEIform="l" part="N">Ruri nudus Amor positis non utitur armis;</l>
<l rend="indent" TEIform="l" part="N">Et cum fratre Iocus per sua regna volat.</l>
<l TEIform="l" part="N">Cogit ibi Dryadas nihil exarmata timentes</l>
<l rend="indent" TEIform="l" part="N">Terga; ferit laeto gramina turba pede;</l>
<l TEIform="l" part="N">Silenosque ligat sertis, ac frontibus ornat,</l>
<l rend="indent" TEIform="l" part="N">Gaudiaque Bromii munere multa novat.</l>
<l TEIform="l" part="N">Sic neque pantheras metuunt tractare solutas,</l>
<l rend="indent" TEIform="l" part="N">Blanditiis poti mitia monstra meri.</l>
<l TEIform="l" part="N">Gestit ad haec mutare procax sua castra Cupido,</l>
<l rend="indent" TEIform="l" part="N">Et modo, qua Charites Pieridesque, sedet,</l>
<pb id="s024" n="15" TEIform="pb"/>
<l TEIform="l" part="N">Invitatque choros, et carmina sedulus audit,</l>
<l rend="indent" TEIform="l" part="N">Audacesque lyrae commodat ipse manus,</l>
<l TEIform="l" part="N">Aut calamis terit os tenerum: seu tibia Fauno</l>
<l rend="indent" TEIform="l" part="N">Rapta iuvet; vincat: Musica cede chelys.</l>
<l TEIform="l" part="N">Hic ridendus agit, suaque ipse incepta cachinnat,</l>
<l rend="indent" TEIform="l" part="N">Qui puer ob tragicos claret in urbe dolos.</l>
<l TEIform="l" part="N">Aurea Libertas ruri est. Saturnia regna</l>
<l rend="indent" TEIform="l" part="N">Imperio duri nondum ibi versa Iovis.</l>
<l TEIform="l" part="N">Ferrea fossatis decurrunt saecula solis,</l>
<l rend="indent" TEIform="l" part="N">Virgoque de caelo saepe in aperta venit.</l>
<l TEIform="l" part="N">Est miserum, nutus domini servare trementem,</l>
<l rend="indent" TEIform="l" part="N">Resque tuas nullo sic tamen esse loco.</l>
<l TEIform="l" part="N">Est miserum, rebus tantum studuisse gerendis,</l>
<l rend="indent" TEIform="l" part="N">Nec, ne aliis desis, vivere posse tibi.</l>
<l TEIform="l" part="N">Est miserum: nox est: sed tu visure potentes</l>
<l rend="indent" TEIform="l" part="N">Iam properas. melius, posse sedere domi.</l>
<l TEIform="l" part="N">Est miserum, turbae mersum te stare prementi:</l>
<l rend="indent" TEIform="l" part="N">Ne solus quondam, dum cupis, esse queas.</l>
<l TEIform="l" part="N">Sunt tamen haec urbis tantum mala. Si tibi mavis</l>
<l rend="indent" TEIform="l" part="N">Vivere, seclusa villa petenda mora.</l>
<l TEIform="l" part="N">Hic liber spontisque tuae modo laeta per arua</l>
<l rend="indent" TEIform="l" part="N">Ibis, et in pingui rure iuvabit opus.</l>
<l TEIform="l" part="N">Hortorum modo te fragrantia culta tenebunt,</l>
<l rend="indent" TEIform="l" part="N">Et modo pratorum, qua meat unda, viror.</l>
<pb id="s025" n="16" TEIform="pb"/>
<l TEIform="l" part="N">Flumina te ripis, nemus umbra, teque susurro</l>
<l rend="indent" TEIform="l" part="N">Fons levet, ac sudo quae venit aura polo.</l>
<l TEIform="l" part="N">Quanto rectius est, voces avium aure bibisse,</l>
<l rend="indent" TEIform="l" part="N">Quam mista urbanis saepe venena iocis.</l>
<l TEIform="l" part="N">Heu fuge crudeles laqueos, ubi laude maligna</l>
<l rend="indent" TEIform="l" part="N">Opprimit altores aemula turba suos.</l>
<l TEIform="l" part="N">Heu fuge compositos vultus, fuge devia veris</l>
<l rend="indent" TEIform="l" part="N">Pectora: sunt falso tinnula cuncta sono.</l>
<l TEIform="l" part="N">Hic mala tu nutu male salsus nulla probabis,</l>
<l rend="indent" TEIform="l" part="N">Nec metues fratri praefidio esse tuo.</l>
<l TEIform="l" part="N">Non hic officium est, ferre heu quibus oscula labris.</l>
<l rend="indent" TEIform="l" part="N">Non turbant animos tristia visa tuos.</l>
<l TEIform="l" part="N">Non strigis est facies nocturnae, fetaque vulpes,</l>
<l rend="indent" TEIform="l" part="N">Quaeve viatorum credula corda timent.</l>
<l TEIform="l" part="N">Sed metuenda tibi scelerata corpora mente;</l>
<l rend="indent" TEIform="l" part="N">Quae dat in amplexus porticus alta tuos.</l>
<l TEIform="l" part="N">In quos, si comitere, ruant ne proxima tecta</l>
<l rend="indent" TEIform="l" part="N">Addubites, facilem posse vetare deum.</l>
<l TEIform="l" part="N">Te, dea, mortales excedere, sentio, visus</l>
<l rend="indent" TEIform="l" part="N">Cursurus medium cogit Apollo diem.</l>
<l TEIform="l" part="N">Numina vestra pii vix matutina tenemus.</l>
<l rend="indent" TEIform="l" part="N">Plena dies operum nuntia nempe fugat.</l>
<l TEIform="l" part="N">Meque adeo cantare piget. spatia altera restant.</l>
<l rend="indent" TEIform="l" part="N">Interea fessos arboris umbra tegat.</l>
</lg>
</div1></body></text>




</TEI.2>