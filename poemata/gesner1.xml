<?xml version="1.0" encoding="ISO-8859-1"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd">
<TEI.2>
 <teiHeader type='text'>
    <fileDesc>
      <titleStmt>
        <title>Complectens Miscellanea</title>
        <title type='sub'>Machine-readable text</title>
        <author n='Gesner'>Gesner, Johannes Matthias</author>
        <editor>Gesner, Johannes Matthias</editor>
      </titleStmt>
      <editionStmt>
        <edition>XML version, markup prototype, December 1999</edition>
        <respStmt><name>Rüdiger Niehl</name><resp>markup</resp></respStmt>
      </editionStmt>
			<publicationStmt>
				<publisher>Camena</publisher>
				<address>
				  <addrLine><anchor n="http://www.uni-mannheim.de/mateo/camena/gesner1" type="href" id="gesner1"/></addrLine>
				</address>
			</publicationStmt>
			<notesStmt>
 			 <note type="href">http://www.uni-mannheim.de/mateo/camena/</note> 
			 <note type="pathname">gesner1</note>
 			 <note type="filename">gesner1.html</note>
 			 <note type="titleimage">s001.html</note>
		 	 <note type="srcfile">gesner1.xml</note>
  			 <note type="imgpath">gesner1/jpg</note>
			 <note type="imgtype">html</note>
			</notesStmt>
      <sourceDesc>
        <bibl>Amsterdam: Johann Jakob Korn, 1743.</bibl>
      </sourceDesc>
    </fileDesc>
   <encodingDesc>
      <editorialDecl>
          <p>Regeln fuer die Texterfassung 03/2001</p>
        </editorialDecl>
      <refsDecl>
          <p>not necessary</p>
      </refsDecl>
    </encodingDesc>
    <revisionDesc>
        <change>
          <date>Juni 2002</date>
          <respStmt>
            <name>Rüdiger Niehl</name>
            <resp>markup</resp>
          </respStmt>
          <item>TEI header added, structural corrections, lines, searchlinks
		  Editorial description: typed text - structural tagging complete - semantic tagging complete - manual spell-check</item>
        </change>
    </revisionDesc>
 </teiHeader>
<text>
<front>
<gap id="GR" /> <!-- to define the ID, sm -->
<gap id="IT" /> <!-- to define the ID, sm -->
<gap id="pb" /> <!-- to define the ID, sm -->
<pb n='I' id='s001'/>
<titlePage><titlePart>IO. MATTHIAE GESNERI. ELOQU. ET POES. IN ACAD. GEORGIA AUG. P. P. O. ACAD. A BIBLIOTH. SEMINAR. PHILOL. ET SCHOLAR. MAIOR. <corr resp='editor'>INSPECT.</corr> SOC. REG. PRUSS. SODALIS CARMINUM LIBRI III. VRATISLAVIAE SUMT. IO. IACOB. KORNII MDCCXXXXIII.</titlePart></titlePage>

<div id='GeCB01' type='dedication'>
<pb n='III' id='s002'/>
<head><name type='person'><abbr expan='IOHANNI'>IO.</abbr> LUDOVICO UHLIO</name> NOBILISSIMO ORNATISSIMOQUE VIRO <name type='person'><abbr expan='IOHANNES'>IO.</abbr> MATTHIAS GESNERUS</name> <abbr expan='salutem plurimam dicit'>S.P.D.</abbr></head>
<p>
Vatum in numero quin mihi locum vindicem, parum abest. Nescio an legeris; sed legisti, puto, verba quaedam mea, quibus vel excusabam, vel commendabam adeo <name type='person'>Plinianum</name> Delphinum versibus a me celebratum, quod ille a <name type='person'>Caninio</name> suo contenderat <title>Epist. VIIII, 33</title>. Illam igitur epistolam cum ante hosce tres annos cum reliquis <name type='person'>Plinii</name> epistolis et gratiarum
<pb n='IIII' id='s003'/>
actione, studio qualicumque meo illustratis ederem, et meam illam paraphrasin adderem, ista adscribebam: <q who='Gesner'>est autem illud carmen, cuius aliquot similia olim nobis nata sunt. Et erunt forte amici quidam, quibus hunc libellum donabimus, ita blandi, uti rogent ea colligi, quibus deinde obtemperatum, in praefatione gloriari modeste possimus. Satisne me probavi poetam? an melius quam ipso carmine?</q> Ita est. Multo malumus rogari, qui poetae nobis videmur, de edendis carminibus, quam illi, qui nos rogant, legere. Sed de poeta viderint alii. Vates certe fuisse videri possum. Ab eo enim tempore cum alia quaedam blande mihi de illis versiculis dicta sunt, tum vir doctus <name type='person'>ROENICKIUS</name> humanissimi sui consilii, de colligendis recentiorum hominum carminibus Latinis, me quoque partem esse voluit.
<pb n='V' id='s004'/>
Tu vero, praestantissime <name type='person'>UHLI</name>, quod apprime ut puellis, sic poetis gratum esse memorant, velut vim quamdam mihi adhibuisti, ac prius virum honestissimum repperisti, qui sumptus faceret, prius consilium publicandi versiculos nostros in <title>Hamburgensibus actis</title> denuntiavisti, quam mecum ageres, atque de tuo mihi illo humanissimo consilio privatim significares. Nempe morem illum tuum tenuisti hac etiam in re, alienae famae uti studeas, alienis lucubrationibus lucem publicam ut procures, dignus hoc etiam nomine, cuius surgenti famae faveant boni viri, eamque, si qua possint, adiuvent. Scias enim, ait <name type='person'>Plinius</name> meus, ipsum plurimis virtutibus abundare, qui alienas sic amat. Sed ut tu nihil reliqui fecisti, quo versiculos meos, vagos adhuc, in corpusculum retraheres, et ita vindicares ab interitu: ita mea neglegentia factum est, ut consilium illud tuum exitum,
<pb n='VI' id='s005'/>
quem volebas, habere non potuerit. Carmina enim quaedam mea inter chartas meas non amplius invenio: quo maius est beneficium tuum in reliqua, quae idem forte fatum non ita multo post subitura fuerant, absque tua humanitate si fuisset. Sed ut non magna est iactura in his, quae sic perierunt, quorum non minor forte numerus est, quam eorum, quae tibi lucem iam debent: ita in his ipsis esse fateor, quae ob levitatem suam vix digna ipse iudicem beneficio tuo, <abbr expan='verbi gratia'>v. gr.</abbr> absurda de <name type='myth'>Venere</name>  fabula <ref target='pb' n='66'>pag. 66</ref>. et alia, quae fortasse tempori, loco, personis, quibus dabantur primum, non omnino male respondebant, posteritatis autem severius iudicium reformidant merito. Nempe ut laudem tibi, vir praestantissime, humanitatis, et officii, et studii in famam amicorum tuorum, auget hic libellus; ita ferendum etiam erit, si qui dicant, te mei, me meorum versiculorum amore lapsos iudicio aliquantum aberravisse. Quidquid eius fit, tanto enixiores tibi a me gratiae debentur, qui amoris in me tui, (quem ut alias,
<pb n='VII' id='s006'/>
sic nuper etiam praeclaro munusculo, <name type='person'>Phaedri</name> <name type='person'>Gohlianis</name> sumptibus a te in lucem reducti, testatus es), hoc quoque documentum exstare, vel cum periculo quodam famae iudicii tui, volueris.
</p>
<p>
In huius beneficii tui societatem cum typographicis operis dirigendis et tollendis erroribus venerit communis amicus noster et litterarum elegantium <name type='person'>WIPPELIUS</name>, etiam huic, quaeso, gratias a me age humanissimas, meque in aere ipsius illo nomine esse, significa. Vale, mi carissime <name type='person'>UHLI</name>, et post sat longas illas cum febri conflictationes receptis instauratisque viribus munus aggredere, quod tibi ex animi sententia succedere, communis felicitatis et litterarum praesertim honoris causa optant, quicumque intellegunt, quantum intersit publicae rei, <name type='person'>COCCEIANAM</name> subolem illustrissimi Patris similem fieri. Votum ingens! Cuius si damnemur, tantum tibi debebimus, quibus bonae litterae curae cordique sunt, quantum de te se sperare ille vir
<pb n='VIII' id='s007'/>
iudicavit, cui ingeniorum arbitrium a sapientissimo rege commissum est. Huic tu, si satisfeceris, inter felicissimos mortalium tuo te merito collocabo. Vale igitur, et hoc age strenue ac feliciter.
</p>
<trailer>
<abbr expan='Scribebam'>Scrib.</abbr> <name type='place'>Gottingae</name>  <date value='1742-11-4'>a. d. IIII. Nov. MDCCXXXXII</date>.
</trailer>
</div>
</front>

<body>
<div1 id='GeCB1' n='l1' type='book'>
<pb n='1' id='s008'/>
<head>
I. PIETAS <name type='org'>ACADEMIAE GEORGIAE AUGUSTAE</name>
</head>

<div2 id='GeCB101' n='p1' type='poem'>
<pb n='3' id='s009'/>
<head>
GEORGIO II. <abbr expan='MAGNAE BRITANNIAE FRANCIAE AC HIBERNIAE'>M. BRIT. FRANC. AC HIB.</abbr> REGI PATRIAM GERMANICAM OBEUNTI ACADEMIA GOTTINGENSIS <date value='1735-mm-dd'>A. MDCCXXXV.</date>
</head>
<lg>
<l>Huc flecte habenas, huc tibi creditum</l>
<l>Expone, navis sacra, <name type='person'>Georgium</name>.</l>
<l>        Exscendit. Eia, iam volate,</l>
<l>                Alipedes, rapitote currum.</l>
</lg>
<lg>
<l>Occurre passis, Patria, brachiis,</l>
<l>Velata turritum caput, altera</l>
<l>        Praetende pinguis ramum olivae,</l>
<l>                hac pateram et pia vina sparge.</l>
</lg>
<lg>
<l><name type='place'>Gottinga</name>, peplum sidereum cape,</l>
<l>Novosque cultus, munera regia,</l>
<l>        Magnumque adora Conditorem,</l>
<l>                Magnificumque Patrem saluta.</l>
</lg>
<lg>
<l><pb n='4' id='s010'/></l>
<l>Salve, <name type='person'>GEORGI REX</name>, Pater optime,</l>
<l>Per TE vigemus, queis fruimur bonis,</l>
<l>        Per TE perenni pace laeti</l>
<l>                Cernimus horribiles tumultus,</l>
</lg>
<lg>
<l>Quos <name type='nation'>Gallus</name> acer, quos ferus <name type='nation'>Allobrox</name>,</l>
<l>Et quos <name type='nation'>Iberus</name> miscet equis potens;</l>
<l>        Quos <name type='place'>Rhenus</name> exhorrescit, et queis</l>
<l>                <name type='place'>Vistula</name> et <name type='place'>Ollius</name> intumescunt.</l>
</lg>
<lg>
<l>Piscator alto ut de scopulo videt</l>
<l>Securus illic monstra natantia;</l>
<l>        Hic irruentes montis instar</l>
<l>                Terribili sonitu procellas;</l>
</lg>
<lg>
<l>Illic referri naufraga corpora;</l>
<l>Hic dissipatam per tabulas breves</l>
<l>        Spargi per immensum profundum</l>
<l>                Cum pretioque virisque navim:</l>
</lg>
<lg>
<l>Sic intuemur nos, populus tuus,</l>
<l>Eversa ab imis sedibus oppida,</l>
<l>        Caedes, rapinas, vastitates,</l>
<l>                Mille pericula, mille mortes.</l>
</lg>
<lg>
<l>TE dante pacem, tutus obambulat</l>
<l>Agrum colonus: nec metuit sibi</l>
<l>        Quisquam tuorum civium quid,</l>
<l>                Flagitium nisi, vimque fati.</l>
</lg>
<lg>
<l><name type='place'>Gottinga</name> per TE sideribus caput</l>
<l>Saeclis futuris inseret arduum:</l>
<l>        <name type='place'>Gottinga</name> per TE grata sedes</l>
<l>                Hospitiumque bonis <name type='myth'>Camenis</name>,</l>
</lg>
<lg>
<l><pb n='5' id='s011'/></l>
<l>Cives docebit religionibus</l>
<l>Placare numen, quae neque derogent</l>
<l>        Auctoritati principatus,</l>
<l>                Nec populi minuant quietem:</l>
</lg>
<lg>
<l>Et iura scribet cordibus intimis,</l>
<l>Legumque sacro percutiet metu</l>
<l>        Mentes feroces, ne quid usquam</l>
<l>                Vis valeat, valeat sed aequum:</l>
</lg>
<lg>
<l>Natura peplo quae tegit abdita,</l>
<l>Sacros recessus, ingenii face</l>
<l>        Lustrabit, et vires latentes</l>
<l>                Per numeros radiumque pandet,</l>
</lg>
<lg>
<l>Noxasque pellet corporibus graves:</l>
<l>Foedisque mentem erroribus exuet,</l>
<l>        Et molliet confoederatis</l>
<l>                Saxea pectora disciplinis:</l>
</lg>
<lg>
<l>Exempla prisci noscere saeculi,</l>
<l>Gravesque sensus pectore promere,</l>
<l>        Vel liberi sermonis usu</l>
<l>                Vel pede <name type='person'>Maeonio</name>, docebit;</l>
</lg>
<lg>
<l>Et quae <name type='nation'>Britannis</name> facta <name type='person'>GEORGIUS</name></l>
<l>Ostendit, et quae <name type='nation'>Saxonibus</name> suis,</l>
<l>        Quorumque testis totus orbis,</l>
<l>                Per memores celebrare chartas:</l>
</lg>
<lg>
<l>Sive ille factam vim retudit manu,</l>
<l>Fregitque atroces consilio minas;</l>
<l>        Sive arma sumpsit, quae timeret</l>
<l>                Colluvies inimica paci;</l>
</lg>
<lg>
<l><pb n='6' id='s012'/></l>
<l>Seu regibus se praebuit arbitrum,</l>
<l>Iusti quietisque auctor idoneus,</l>
<l>        Qui suadeat, quae possit idem</l>
<l>                Cogere iustitiae rebelles.</l>
</lg>
<lg>
<l>Istac, <name type='person'>GEORGI</name>, Conditor optime,</l>
<l><name type='place'>Gottinga</name> quondam: namque favet Deus.</l>
<l>        Nunc vota soluit, nuncupatque</l>
<l>                Altera, post genitis luenda,</l>
</lg>
<lg>
<l>Ut SOLIS instar TE, Patriae Patrem,</l>
<l>Tum quae <name type='nation'>Britannis</name> LUNA cluet tuis,</l>
<l>        Et PLIADEM sacram, beatam,</l>
<l>                Incolumes veneretur orbis!</l>
</lg>
</div2>

<div2 id='GeCB102' n='p2' type='poem'>
<head>
IN ADVENTUM <name type='person'>GEORGII II.</name> A. <date value='1736-mm-dd'>MDCCXXXVI</date>.
</head>
<lg>
<l>Extolle laetum, <name type='nation'>Guelfica</name>, verticem</l>
<l>Revincta ferto tempora spiceo.</l>
<l>        Iacta tuis te, <name type='place'>Leina</name>, campis</l>
<l>                Iam <name type='place'>Tamesi</name> nihil invidere.</l>
</lg>
<lg>
<l>Magnum reducunt Fata <name type='person'>GEORGIUM</name>.</l>
<l>Salvum redonant Numina Principem.</l>
<l>        Et publicae felicitatis</l>
<l>                Munificum revehunt Statorem.</l>
</lg>
<lg>
<l><pb n='7' id='s013'/></l>
<l>Qualem remotis imbribus hispidis,</l>
<l>Quibus natabant culta novalia,</l>
<l>        <name type='myth'>Phoebum</name> vident quondam serenum</l>
<l>                Ruricolae, reducemque adorant:</l>
</lg>
<lg>
<l>Talis <name type='person'>GEORGI</name> vultus ubi nitet,</l>
<l>Dispellit atrarum horrida noctium:</l>
<l>        Cessantque rivi lacrimarum,</l>
<l>                Pectoribusque redit voluptas.</l>
</lg>
<lg>
<l>Ades, <name type='person'>GEORGI</name>, prospera Lux tuae,</l>
<l>Sidus benignum, Sol bone, patriae,</l>
<l>        Quae lata laetum te tuetur,</l>
<l>                Atque tuis radiis calescit.</l>
</lg>
<lg>
<l>Ades, <name type='person'>GEORGI</name>, sunt comites tibi</l>
<l>Proventus uber, laetaque Faustitas,</l>
<l>        Et fas pium, Securitasque,</l>
<l>                Paxque, Fidesque, et amor quietis.</l>
</lg>
<lg>
<l>Hic pone mitis longa negotia:</l>
<l>Hic o futuris sume laboribus,</l>
<l>        Rex arbiter Regum, vigorem,</l>
<l>                Quo solidus recreetur Orbis.</l>
</lg>
<lg>
<l>Vides ut angues horrida concutit,</l>
<l>Ringens ut os Discordia distrahit,</l>
<l>        Vincta ut catenis expedire</l>
<l>                Brachia, quam fremebunda, tentat!</l>
</lg>
<lg>
<l>Hoc integris te viribus aggredi,</l>
<l>Si quando monstrum vincula ruperit,</l>
<l>        Par est, et ereptis domare,</l>
<l>                <name type='myth'>Hercule</name> Pacificator, armis.</l>
</lg>
<lg>
<l><pb n='8' id='s014'/></l>
<l>Sic te <name type='nation'>Britannis</name> commoda maxima,</l>
<l>Sic te ferentem <name type='nation'>Saxonibus</name> tuis,</l>
<l>        Sic hostibus dantem timores,</l>
<l>                Saecula sera colant Nepotum!</l>
</lg>
</div2>

<div2 id='GeCB103' n='p3' type='poem'>
<head>
IN NUPTIAS <name type='person'>FRIDERICI LUDOVICI, WALLIAE PRINCIPIS</name>, CUM <name type='person'>AUGUSTA GOTHANA</name> <date value='1736-mm-dd'>MDCCXXXVI</date>
</head>
<lg>
<l>Intende laxam, <name type='myth'>Pieri</name>, barbiton:</l>
<l>Implere dulci tibia cantico:</l>
<l>        Conemur instaurata laetis</l>
<l>                Gaudia nostra modis sonare.</l>
</lg>
<lg>
<l>Gaudere praestant fata <name type='nation'>Britanniae</name>:</l>
<l>Fausto renidet sidere <name type='nation'>Guelfica</name>:</l>
<l>        <name type='person'>AUGUSTA</name> nubit <name type='person'>Friderico</name>:</l>
<l>                Spes patriae stabilita surgit.</l>
</lg>
<lg>
<l><name type='person'>AUGUSTA</name> soluit litore <name type='place'>Belgico</name>!</l>
<l>Ardescit <name type='myth'>Eurus</name>, persequitur ferox:</l>
<l>        Sic frater <name type='myth'>Orithyian</name> <name type='myth'>Euri</name></l>
<l>                <name type='myth'>Actiadem</name> <name type='myth'>Boreas</name> secutus.</l>
</lg>
<lg>
<l>Sed obviam se quod <name type='place'>Tamesis</name> ruit,</l>
<l>Et mox recepto pignore refugit;</l>
<l>        Insanus ausis excidisse</l>
<l>                Se dolet, ac <name type='place'>Tamesin</name> flagellat.</l>
</lg>
<lg>
<l><pb n='9' id='s015'/></l>
<l>Ut falsa tandem spes fuit improbi,</l>
<l>Vim credier vult officio datam,</l>
<l>        Se iactat auras impulisse ad</l>
<l>                        Vota vocantia <name type='person'>FRIDERICI</name>.</l>
</lg>
<lg>
<l>Nec fallit omnis: miserat obviam</l>
<l>Nam <name type='person'>FRIDERICUS</name> vota vocantia.</l>
<l>        Occurrit, <name type='person'>AUGUSTAM</name> salutat:</l>
<l>                Ut videt, igneus in medullas</l>
</lg>
<lg>
<l>Descendit ardor, nec patitur tegi,</l>
<l>Sed ore prodit, luminibus micat.</l>
<l>        Non uritur flamma minore</l>
<l>                Illa, sed altius abdit ignes.</l>
</lg>
<lg>
<l>Quam non pudendis ureris ignibus,</l>
<l>Nurus <name type='person'>GEORGI</name>, quantus inest vigor!</l>
<l>        Quae forma membris! Quanta virtus</l>
<l>                Est animo! ut similis Parenti est!</l>
</lg>
<lg>
<l>Ut <name type='person'>FRIDERICUM</name> tantus amor decet!</l>
<l>Vultu pudico quanta sedet Venus!</l>
<l>        Quae Suada castis fulta labris!</l>
<l>                Quae pietas! quis amor parentum!</l>
</lg>
<lg>
<l>Quam pura Sponso gaudia comparat!</l>
<l>Ut <name type='person'>CAROLINAE</name> reddit <name type='person'>ARAUSICAM</name>!</l>
<l>        <name type='person'>AUGUSTA</name>, quam reddes beatam</l>
<l>                Progenie, patriam, Deorum!</l>
</lg>
<lg>
<l>Per te Nepotes laeta <name type='person'>GEORGII</name></l>
<l>Magnos videbit <name type='nation'>Magna Britannia</name>.</l>
<l>        Quondam beatum <name type='person'>FRIDERICUM</name>,</l>
<l>                Patria laeta tibi imputabit.</l>
</lg>
<lg>
<l><pb n='10' id='s016'/></l>
<l>Praestate salvum, Fata, <name type='person'>GEORGIUM</name>!</l>
<l>Servate saeclis Pignora Regia!</l>
<l>        Praestabitis felicitatem</l>
<l>                <name type='person'>Guelfiadum</name> Populis et Orbi.</l>
</lg>
</div2>

<div2 id='GeCB104' n='p4' type='poem'>
<head>
THRENI AD PRIMUM NUNTIUM DE OBITU <name type='person'>CAROLINAE</name> DIVAE
</head>
<lg>
<l>Huc, ah huc potius crudeles mitte sagittas!</l>
<l>        Hoc, ah hoc potius funere merge caput!</l>
<l>Parce, nec innumeras ede uno in corpore strages!</l>
<l>        Parce, et in una anima millia mille bea!</l>
<l>Heu! frustra est pietas! rapiunt vota irrita venti!</l>
<l>        Heu Reginarum flosque decusque perit!</l>
<l>Quod tantum populi potuerunt, Fata, <name type='nation'>Britanni</name></l>
<l>        Commisisse nefas? <name type='person'>Guelfica</name> quod potuit?</l>
<l>Crimine quis tanto terrarum polluit orbem?</l>
<l>        Cur <name type='myth'>Astraea</name> suos ad superos rediit?</l>
<l>Heu! quibus aut offensa malis, aut territa culpis,</l>
<l>        Hinc fugiens secum gaudia spemque tulit?</l>
<l>Et tulit exemplum spirans Pulchrique Bonique</l>
<l>        Et tulit hinc nostri commoda mille Patris.</l>
<l>Sidera quis populis alioquin laeta, <name type='person'>GeorgI</name><corr sic='.'></corr></l>
<l>        Lumina, iam lacrimis foeta videre potest?</l>
<l><pb n='11' id='s017'/></l>
<l>Et lacrimas tenuisse suas valet? O Pater, o Rex!</l>
<l>        O populi columen, certa salusque, tui!</l>
<l>Quae tibi, quae tanti poterunt solatia luctus</l>
<l>        Ferri? qui tantus cedere mente dolor?</l>
<l>O utinam nostro fusus de corpore sanguis,</l>
<l>        Vel si quid nostro sanguine carius est:</l>
<l>Hanc tibi iacturam farcire, hos tollere luctus,</l>
<l>        Has lacrimas sacro tergere ab ore queat!</l>
<l>Nempe nihil, quanta est, quam late laudibus imples,</l>
<l>        Erepta dignum Coniuge, terra feret.</l>
<l>Suspice at aetherium, unde es demissus, Olympum,</l>
<l>        Unde tibi venit, quo <name type='person'>CAROLINA</name> redit.</l>
<l>Adspice, si tantam mortalia lumina lucem,</l>
<l>        Lumina si lacrimis nubila, ferre queunt:</l>
<l>Quantum ea terrenas inter pulcherrima formas,</l>
<l>        Invidiam frangens moribus, eminuit:</l>
<l>Tam sanctas inter mentes <name type='person'>CAROLINA</name> refulget,</l>
<l>        Maior et est reliquis, invidiaque caret.</l>
<l>Tum tibi Reginae quod erat mortale placebat,</l>
<l>        Cum te, qua tenues volvit <name type='place'>Onoldus</name> aquas,</l>
<l>Ignotum, audacem, aeterni devinxit amoris</l>
<l>        Nexibus, immemorem passa nec esse sui est.</l>
<l>Post ea divinae caelestia munera mentis,</l>
<l>        Thesaurosque sacri pectoris explicuit.</l>
<l>Hinc Pietatis honor fulsit, Probitasque, Pudorque,</l>
<l>        Coniugii, vultu nec temerata, Fides:</l>
<l>Et patriae non fictus amor, succurrere fessis</l>
<l>        Promptus, et innocuos tollere laetus humo:</l>
<l>Adversisque animus maior, maiorque secundis,</l>
<l>        Fortunaque gradu stans in utraque pari:</l>
<l><pb n='12' id='s018'/></l>
<l>Et vis consilii muliebri in pectore tanta,</l>
<l>        Quam non in multis saecla tulere viris.</l>
<l>Haec divina tibi, PATER, haec caelestia dona,</l>
<l>        (Et quam de multis pauca relata legis!)</l>
<l>Haec placuere tibi, hinc adamantina vincula menti</l>
<l>        Addita nec letum dissoluisse potest.</l>
<l>Hac tibi parte tua est et erit <name type='person'>CAROLINA</name> superstes:</l>
<l>        His post fata etiam te <name type='person'>CAROLINA</name> iuvat.</l>
<l>Adspice, ut aeterno circumdata lumine fulget!</l>
<l>        Ut stellas inter candida stella micat!</l>
<l>Coniugiique sui memorem, et virtute beatum, et</l>
<l>        Laetum progenie te iubet esse sua.</l>
<l>Salve, DIVA, novum caeli decus, utque solebas,</l>
<l>        Propitio nostris numine rebus ades!</l>
<l>Atque tuum, ut salvi simus, solare Maritum!</l>
<l>        Felicem et semper respice dextra domum!</l>
</lg>
</div2>

<div2 id='GeCB105' n='p5' type='poem'>
<head>
IN FUNERE <name type='person'>CAROLINAE</name> DIVAE A. D. <date value='1738-01-23'>XXIII. IAN. MDCCXXXVIII.</date>
</head>
<lg>
<l>Non usitatum, <name type='myth'>Calliope</name>, melos</l>
<l>Dicta petenti: carmina poscimur,</l>
<l>        Fastigium commune supra,</l>
<l>                Et modulos humilis poetae,</l>
</lg>
<lg>
<l><pb n='13' id='s019'/></l>
<l>Elata tantum, quantum abies tulit</l>
<l>Inter myricas ardua verticem:</l>
<l>        Quantum supra mortale nuper</l>
<l>                Eminuit <name type='person'>CAROLINA</name> vulgus.</l>
</lg>
<lg>
<l>Quin tu recedas, <name type='myth'>Calliope</name>, licet,</l>
<l>Si <name type='myth'>Musa</name> nobis te melior favet;</l>
<l>        Si spiritum mentemque praestat</l>
<l>                <name type='myth'>Musa</name> potens, <name type='person'>CAROLINA</name>, vati.</l>
</lg>
<lg>
<l>Hac plenus, altum fervidus aethera</l>
<l>Scandens, remixtam sideribus videt,</l>
<l>        Ut inter Heroas requirit</l>
<l>                Cum <name type='person'>Salomone</name> <name type='person'>Ducem Sabaeam</name>,</l>
</lg>
<lg>
<l>Visura coram, quae sapientia</l>
<l>Reginam ab austri sedibus excitam</l>
<l>        Admoverit <name type='person'>Ziionis</name> arci,</l>
<l>                <name type='person'>Aemula, amica simul, Sabaea</name>:</l>
</lg>
<lg>
<l>Deinde <name type='person'>ELISAM Brittonidum decus</name>,</l>
<l><name type='person'>Ambosque fratres</name>, lucida sidera,</l>
<l>        Cernit; <name type='person'>patrem et Magnum GEORGI</name>,</l>
<l>                Et <name type='person'>SOPHIEN, aviam GEORGI</name>:</l>
</lg>
<lg>
<l>Circa hanc virorum turba celebrium,</l>
<l><name type='person'>Neutonus</name> ingens, <name type='person'>Leibnitius</name> sagax,</l>
<l>        Potente <name type='person'>Wollastonus</name> ore, et</l>
<l>                <name type='person'>Clarckius</name> ingenii profundus,</l>
</lg>
<lg>
<l>Versantur. Horum coetibus addita</l>
<l>Regina gaudet, dissidiis procul</l>
<l>        Inter viros regnare verum,</l>
<l>                Lumine nil tenebrarum habente.</l>
</lg>
<lg>
<l><pb n='14' id='s020'/></l>
<l>Iam laeta discit, ponderibus quibus</l>
<l>Librata Phoebum circumeat Ceres:</l>
<l>        Quo vinculo mentes ligatae,</l>
<l>                Corporibus peragantque saecla,</l>
</lg>
<lg>
<l>Vivantque vitam materie procul:</l>
<l>Quo fonte manans culpa, metus, dolor,</l>
<l>        Quidquid malorum est, pervagetur</l>
<l>                Indomito miseros furore:</l>
</lg>
<lg>
<l>Quae tanta summam frena potentiam</l>
<l>Stringant: bonum, quae meta coerceat:</l>
<l>        Ut scire gaudet! Quos supremae</l>
<l>                Iustitiae celebrat triumphos!</l>
</lg>
<lg>
<l>Regina, quis te, sancta, beatior?</l>
<l>Exeste tali a funere lacrimae!</l>
<l>        Quin funus illud quis vocabit?</l>
<l>                Ista perennis origo vitae est.</l>
</lg>
<lg>
<l>Sed quid? Repressus frena dolor quatit:</l>
<l>Fons lacrimarum fervidus emicat.</l>
<l>        Impulsa mens utroque nutat,</l>
<l>                Laetitiae media et doloris.</l>
</lg>
<lg>
<l>Quis lacrimantis sacra <name type='person'>GEORGII</name>,</l>
<l>Atque ora possit pallida LIBERUM,</l>
<l>        Raptum decus culti quis orbis,</l>
<l>                Luminibus meminisse siccis?</l>
</lg>
<lg>
<l>Praestabis at tu, DIVA, <name type='person'>GEORGIO</name></l>
<l>Coniux; Parens hoc optima LIBERIS</l>
<l>        Praestabis, ut luctu minuto</l>
<l>                Te meminisse queant lubentes.</l>
</lg>
<lg>
<l><pb n='15' id='s021'/></l>
<l>Tu fons perennis laetitiae tuis!</l>
<l>Tu summa nostri gloria saeculi!</l>
<l>        Virtutis exemplum beatae!</l>
<l>                Prosperitatis honor modestae!</l>
</lg>
<lg>
<l>Multos tuus te, DIVA, <name type='person'>GEORGIUS</name></l>
<l>(Si vota rerum recipit arbiter)</l>
<l>        Nobiscum honorabit per annos;</l>
<l>                Saecla per omnia sed nepotes!</l>
</lg>
</div2>

<div2 id='GeCB106' n='p6' type='poem'>
<head>
<name type='person'>GEORGIO II.</name> NEPOTEM <name type='person'>GEORGIUM DUCEM CORNWALLIAE</name> GRATULATUR <name type='org'>ACADEMIA GEORGIA AUGUSTA</name>.
</head>
<lg>
<l>Demissa caelo progenies Deum,</l>
<l><name type='nation'>Orbis Britanni</name> Spes et Amor tui,</l>
<l>        O <name type='nation'>Guelficae</name> votis petitum</l>
<l>                Pignus, ades, publicae salutis.</l>
</lg>
<lg>
<l>Salve, <name type='person'>GEORGI</name>, nomen amabile,</l>
<l>Bis auspicatum nomen, amabile</l>
<l>        Bis nomen ac ter iam futurum,</l>
<l>                Dexter ades, propriusque nobis.</l>
</lg>
<lg>
<l>Quis te, Parens et Nate <name type='person'>GEORGII</name>,</l>
<l>Vivit Maritus forte beatior?</l>
<l>        Quis te Pater? nam quis Pater, vel</l>
<l>                Esse potest melior Maritus?</l>
</lg>
<lg>
<l><pb n='16' id='s022'/></l>
<l><name type='person'>AUGUSTA</name> Mater, seu <name type='person'>Genitrix Venus</name>,</l>
<l>Fortuna Gentis seu potius clues,</l>
<l>        Cernis tuo ut ludens renidet</l>
<l>                In gremio, Pater atque Princeps</l>
</lg>
<lg>
<l>Late futurus? quem patrius vigor,</l>
<l>Atque alta faustis sub penetralibus</l>
<l>        Virtus avorum, tollet astris,</l>
<l>                Cumque Diis statuet colendum.</l>
</lg>
<lg>
<l>Quae nunc ligantur brachia fasciis,</l>
<l>Mox in lacertos aucta, vel hostibus</l>
<l>        Formidinem et iustum pavorem</l>
<l>                Incutient validis ab armis,</l>
</lg>
<lg>
<l>(Seu regna quisquam temnere Avi ferox,</l>
<l>Seu Patris olim foedera rumpere:)</l>
<l>        Vel sceptra tractabunt potentis</l>
<l>                Imperii, et populorum habenas.</l>
</lg>
<lg>
<l>Hoc, Fata, nato, ah hoc potius date!</l>
<l>Pacatus orbis iustitiam colat:</l>
<l>        Non audeat quisquam <name type='person'>GEORGI</name></l>
<l>                Commeruisse minantis iras.</l>
</lg>
<lg>
<l>Longo <name type='nation'>Britannus</name> gliscat ab otio!</l>
<l>A pace tellus <name type='nation'>Guelfica</name> splendeat!</l>
<l>        Natale sidus quo <name type='person'>GEORGI</name></l>
<l>                Tempora idem numeret quietis.</l>
</lg>
<lg>
<l>Haec inter armis ludat equestribus</l>
<l>Contra fugaces praelia bestias,</l>
<l>        Roburque membris ac vigorem</l>
<l>                Pulvere colligat excitato.</l>
</lg>
<lg>
<l><pb n='17' id='s023'/></l>
<l><name type='person'>AUGUSTA</name> sed tu mittere de sinu</l>
<l>Sancto Genitrix parcito filium</l>
<l>        Prius, tuae quam comitatis,</l>
<l>                Quam pietatis, erit repletus.</l>
</lg>
<lg>
<l>Te te magistra carus erit Deo,</l>
<l>Tu civibus praestabis amabilem,</l>
<l>        Hac disciplina <name type='person'>FRIDERICUM</name></l>
<l>                Diva tuum <name type='person'>CAROLINA</name> finxit.</l>
</lg>
<lg>
<l>Quis civitatem contineat status?</l>
<l>Armis opus sit, num potior quies?</l>
<l>        Quo signo adulator prehensus</l>
<l>                Pellere amicitiam arceatur?</l>
</lg>
<lg>
<l>Haec illum avitis, haec proavi sui</l>
<l>Gestis monendum mox sapientia</l>
<l>        Curabit excelsi Parentis</l>
<l>                Ingenio docilem sequaci</l>
</lg>
<lg>
<l>Sic spes <name type='nation'>Britannas</name>, votaque <name type='person'>Saxonum</name>,</l>
<l>Exempla Avi miranda <name type='person'>GEORGII</name>,</l>
<l>        Implebis, excedesque quondam,</l>
<l>                Non sine numine fortis Infans.</l>
</lg>
<lg>
<l>Sic vestra felix fida <rs type='person' n='Georgia Augusta'>GEORGIA</rs></l>
<l><rs type='person' n='Georgia Augusta'>AUGUSTA</rs> saeclis perpetuis dabit</l>
<l>        Et tura pro Vobis in aras,</l>
<l>                Carminaque innumeris triumphis.</l>
</lg>
</div2>

<div2 id='GeCB107' n='p7' type='poem'>
<pb n='18' id='s024'/>
<head>
<name type='person'>GEORGIO II.</name> NUPTIAS <name type='person'>MARIAE</name>
FILIAE CUM <name type='person'>FRIDERICO HASSO</name> GRATULATUR <name type='org'>ACADEMIA GEORGIA AUGUSTA</name>.
</head>
<lg>
<l>Dum tu, <name type='person'>GEORGI</name>, maxime Principum,</l>
<l>Pacem duello magnificam pio</l>
<l>        Iustosque parturus triumphos,</l>
<l>                Classibus integis aequor omne,</l>
</lg>
<lg>
<l>Orbes tueris praesidiis duos,</l>
<l>Securitatem civibus integram,</l>
<l>        Hostique moliris pavorem,</l>
<l>                Imperium Oceani <name type='nation'>Britannis</name>:</l>
</lg>
<lg>
<l>Adverte laetus, quam faveat tuis</l>
<l>Fortuna coeptis! quas tibi laureas</l>
<l>        <name type='person'>Vernonus</name> ambustis ab <name type='place'>Indis</name></l>
<l>                Mittere gaudet, eas ut inter</l>
</lg>
<lg>
<l>Serpant iugales auspiciis tibi</l>
<l>Myrti venustis! Deliciae tuae</l>
<l>        Orbisque, <name type='person'>CATTUS FRIDERICUS</name>,</l>
<l>                Candida progenies Deorum,</l>
</lg>
<lg>
<l><pb n='19' id='s025'/></l>
<l>En destinatam, non patiens morae</l>
<l>Productioris, te <name type='person'>MARIAM</name> rogat.</l>
<l>        Non ille iam tantos amores</l>
<l>                Ferre potest maribus diremptos.</l>
</lg>
<lg>
<l>Mentem capacem plenus imagine</l>
<l>Tanti decoris, flagrat ab ignibus,</l>
<l>        Quos nec ferus cunctis coactis</l>
<l>                Oceanus perimat fluentis.</l>
</lg>
<lg>
<l>Voto potitus, cernis? ut emicat!</l>
<l>Amplexu ut arcto se <name type='person'>MARIAE</name> alligat!</l>
<l>        Ut post brevem laetus stuporem</l>
<l>                Votaque spesque sibi minora</l>
</lg>
<lg>
<l>Veris fatetur! Quas tibi gratias</l>
<l>Debere sentit munere pro tuo,</l>
<l>        PATER <name type='person'>GEORGI</name>, quaeque DIVAE</l>
<l>                Quantaque praemia <name type='person'>CAROLINAE</name>.</l>
</lg>
<lg>
<l>Quantum illa <name type='nation'>Cattis</name> auspicium venit!</l>
<l>Quantum <name type='nation'>Cheruscis</name>! Quale per oppidum</l>
<l>        Caeleste quondam pignus, arces,</l>
<l>                <name type='myth'>Palladium</name>, populi colebant:</l>
</lg>
<lg>
<l>Talem patenti iam <name type='person'>MARIAM</name> sinu</l>
<l>Laeti receptam concelebrant piis</l>
<l>        <name type='nation'>Catti</name>, <name type='person'>Cherusci</name>, rura et urbes,</l>
<l>                Coetibus, et propriam precantur.</l>
</lg>
<lg>
<l>Sed <name type='myth'>Musa</name> <name type='place'>Leinae</name> luteoli accola,</l>
<l>Fastos recurrens per memores, capit</l>
<l>        Omen secundum, nuptiasque</l>
<l>                His similes fore pollicetur,</l>
</lg>
<lg>
<l><pb n='20' id='s026'/></l>
<l>Queis <name type='person'>Adeleidam Guelfiadum genus</name>,</l>
<l><name type='person'>Henricus</name> olim Cattiacae pater</l>
<l>        Gentis, tuique <name type='person'>FRIDERICI</name>,</l>
<l>                Sub penetralia fausta duxit.</l>
</lg>
<lg>
<l>Sic o parentem, sic socerum colant</l>
<l>Longum per aevum cum <name type='person'>MARIA</name> suus</l>
<l>        Te <name type='person'>FRIDERICUS</name>; sic nepotes</l>
<l>                Te <name type='person'>MARIAE</name> videant vigentem.</l>
</lg>
</div2>
</div1>

<div1 id='GeCB2' n='l.II.' type='book'>
<pb n='21' id='s027'/>
<head>
II. STRENAE <abbr expan='SIVE'>S.</abbr>
 KALENDAE IANUARIAE.
</head>
<pb n='23' id='s028'/>

<div2 id='GeCB201' n='p1' type='poem'>
<head>
GRYPHES <name type='person'><abbr expan='FRIDERICO'>FRID.</abbr>
GOTTHILF MARSCHALLO DICTO GREIFF</name> MAECENATI <name type='place'>VINARIENSI</name> OBLATI <date value='1722-01-01'>KAL. IAN. MDCCXXII</date>.
</head>
<note>Recusum hoc carmen in <bibl>Chrestomathia Pliniana</bibl> n. 108. indicatis, unde hausta quaeque sint, fontibus.</note>

<lg>
<l>Magnificas reclude fores, reclude fenestras,</l>
<l><name type='person'>GRYPHIADARUM</name> INGENS O GLORIA <name type='person'>MARSCHALLORUM</name>,</l>
<l>Munera namque TIBI ferimus, quae vel pede limen</l>
<l>Quadruplici superare, vel, auram audacibus alis</l>
<l>Docta secare, ipsas possint penetrare fenestras.</l>
<l>Semiavemque feram TIBI, semiferamque volucrem</l>
<l>Donamus, tenuis munus non tenue clientis.</l>
<l><name type='person'>GRYPHIADAE</name> Gryphas quis displicuisse reatur?</l>
<l><pb n='24' id='s029'/></l>
<l>        Est locus a solisque viis lunaeque remotus,</l>
<l>Obscurum horrisoni frigens aquilonis ad ortum,</l>
<l>Unde niger Boreas, niviumque volumina <name type='place'>Cauris</name></l>
<l>Acta ruunt, ab <name type='nation'>Hyperboreis</name> iuga culta colonis.</l>
<l>Hic Gryphum domus admiranda, hic ponere nidos</l>
<l>Maior, et haec vix certa, fides <name type='place'>Libyae</name> quis arenas</l>
<l>Nominet, <name type='nation'>Aethiopas</name>que extremos laudet et <name type='nation'>Indos</name>?</l>
<l>Nec metuat, ne quae mendaces patria nugas</l>
<l>Tot dedit, illa fidem minuat vel vera ferenti?</l>
<l>        Est tamen ut magnos quoque viderit <name type='place'>India</name> Gryphas,</l>
<l>Hic etenim si quis <name type='myth'>Phoebi</name> radiantia pictor</l>
<l>Ora dedit tabulis inscripta aut pariete templi,</l>
<l>Non ille addit equos rapido in temone iugales,</l>
<l>Sed Gryphas iungit curru ad lora aurea vinctos.</l>
<l>        Corpora magnanimum dedit his natura leonum,</l>
<l>Et latum pectus, metuendosque hostibus ungues,</l>
<l>Et caudam, quae vel ponit vel colligit iras,</l>
<l>Pardalis adque instar variavit tergora nigro,</l>
<l>Sed quales quondam produxit <name type='place'>Thessala</name> tellus</l>
<l>Centaurum formas magnorum corpora equorum</l>
<l>Adnatis insessa viris, ac membra virorum</l>
<l>Suppositis permixta feris, ingentia monstra:</l>
<l>Tales formavit Gryphas natura biformes;</l>
<l>Quadrupedes aquilas dedit, alatosque leones.</l>
<l>Durities rostris invicta, oculis micat ignis,</l>
<l>Caeruleo plumarum colla colore refulgent.</l>
<l>Sunt alae, sed non pennis ex ordine iunctis:</l>
<l>Verum agiles costae, rubei membrana coloris</l>
<l>Has intexta inter, pandi apta et nata plicari.</l>
<l><pb n='25' id='s030'/></l>
<l>Si minimis liceat componere maxima, tales</l>
<l>Alas esse tibi, vage vespertilio, dicam.</l>
<l>        Ala quidem celeres Gryphas facit, attamen illum</l>
<l>Aequat vel superat vento tigris acta volatum:</l>
<l>Felix, nam celeris fuga ni subduxerit hosti,</l>
<l>Illa quidem frustra vel dente vel ungue repugnet.</l>
<l>Gryphibus occurrisse volumina torva draconum</l>
<l>Nolint. Prostravit Gryps immensos elephantas,</l>
<l>Horrida nec cognati exhorruit ora leonis.</l>
<l>Audax inque tigres hominum genus inque leones</l>
<l>Numquam Grypha suo tenuit vel robore victum,</l>
<l>Vel captum ingenio. Satis est rapuisse tenellos</l>
<l>Ex nido pullos. vix hoc impune tulerunt,</l>
<l>Quos mater stimulat scelerum, dux saeva malorum</l>
<l>Auri sacra fames, <name type='nation'>Arimaspi</name>. Luminis orbis</l>
<l>Unicus his mediam fertur distinguere frontem.</l>
<l><name type='myth'>Cyclopum</name> forsan de gente, at viribus impar</l>
<l>Natio, non procul a Gryphum regione locata,</l>
<l>Auro inhiat, multum quod custodire putantur</l>
<l>Gryphes. Nimirum dum tuta cubilia parvis</l>
<l>Instituunt catulis, in divite rostra metallo</l>
<l>Exercent sine fine, cavantque in rupe cavernas</l>
<l>Aurifera. Tales et barbara <name type='place'>Thracia</name> montes</l>
<l>Olim habuisse dolet, sed <name type='place'>Dacia</name> gaudet habere.</l>
<l>Quod labor hic hominum magno molimine praestat,</l>
<l>Et vix praestat, idem, sed tanti haud conscia facti,</l>
<l>Gryphum rostra brevi peragunt facilique labore.</l>
<l>Horum igitur gazas, non nidos, credit avara</l>
<l>Gens <name type='nation'>Arimasporum</name>, nec opinio fallit inanis.</l>
<l>Mille viri coeunt, duplicato aut milite classis,</l>
<l><pb n='26' id='s031'/></l>
<l>Ense accincti omnes latera, armatique ligone.</l>
<l>Sed noctem exspectant trepidi, lunamque silentem.</l>
<l>Ni faciant, periere omnes. nec sic tamen auri</l>
<l>Strage procul micas rapiunt, pullosve reportant.</l>
<l>Hoc digni periisse modo, poenasque dedisse</l>
<l>Stultitiae, caelumque et tartara nigra petentis,</l>
<l>Ne quando desit, quod per scelus omne repertum</l>
<l>Per scelus effundat. Salve, iustissime vindex</l>
<l>Gryps scelerum, sobolisque ultor fortissime raptae.</l>
<l>        Ergo tuis dignam meritis tribuisse putamus</l>
<l>Mercedem proceres, qui te gentilibus armis</l>
<l>Et clipeis decus esse suis voluere perenne.</l>
<l>        Qui <name type='person'>MARSCHALLORUM</name> primus cognomine gentem</l>
<l>Distinxisse tuo voluit, non omine falso</l>
<l>Augur falsus erat. genuit gens illa leones,</l>
<l>Praesidiumque suis, palloremque hostibus atrum:</l>
<l>Atque Aquilas genuit, Iovis Imperiique ministros.</l>
<l>        Agnoscisne, TIBI quam propria munera pauper</l>
<l>Musa ferat, MUSARUM et GLORIA <name type='person'>GRYPHIADARUM</name>!</l>
</lg>
</div2>

<div2 id='GeCB202' n='p2' type='poem'>
<head>
CYGNI, <rs type='person' n='FRIEDRICH GOTTHILF MARSCHALL gen. GREIFF'>EIDEM</rs> <abbr expan='Anno'>A.</abbr> <date value='1723-mm-d'>MDCCXXIII.</date>
</head>
<lg>
<l>Munera ferre iubet pietas, Ianique Kalendae:</l>
<l>Aurea nec recipis, melior dare, nec dare nostrum est,</l>
<l><pb n='27' id='s032'/></l>
<l><name type='person'>MARSCHALLE</name>, o rerum columenque decusque mearum.</l>
<l>Accipe, quae nobis fert munera pauper agellus,</l>
<l>Nascunturque domi, <name type='myth'>Phoebeos</name> accipe cygnos.</l>
<l>Nec spernes, qui saepe manu, quam turba clientum</l>
<l>Prensat, amas avidis iactare cibaria cygnis.</l>
<l>Hi non immemores oculis atque aure sagaci</l>
<l>Agnoscunt vultusque TUOS, vocemque, manumque,</l>
<l>Occurrunt venienti, abeuntem nando sequuntur.</l>
<l>Nondum Cygnus erat, cum te, <name type='myth'>Clymeneia proles</name>,</l>
<l>Urentem patriis terramque polumque quadrigis</l>
<l>Fulmine deiecit rapido <name type='myth'>Saturnius</name>: ales</l>
<l>        Nondum cygnus erat; sed erat notissimus urbes</l>
<l>Per <name type='nation'>Ligurum</name> ductor <name type='myth'>Cycnus</name>, cui culpaque, morsque,</l>
<l>Dirus amor <name type='myth'>Phaethontis</name> erat. nam pectora palmis,</l>
<l>Eridani ad ripas, virides interque sorores,</l>
<l>Dum tundit, niveis mollescunt pectora plumis</l>
<l>Miranti, niveas pro palmis concutit alas,</l>
<l>Et, quantum corpus minui, tam crescere collum</l>
<l>Sentit, et irriguos sequitur novus incola campos.</l>
<l><name type='place'>Asia</name> praesertim placuerunt prata, fluentis</l>
<l>Interstincta tuis prata, ambitiose <name type='place'>Cayster</name>,</l>
<l>Quosque secat campos flava <name type='place'>Pactolus</name> arena,</l>
<l>Ostia quosque rigant campos septemplicis <name type='place'>Istri</name>.</l>
<l>Hic habitare solet cygnus, pulcherrimus ales,</l>
<l>Et nive candidior, et pluma levior omni.</l>
<l>Hinc, ut limosa mergatur saepe palude,</l>
<l>Corrupto numquam videas squalere nitore,</l>
<l>Sordibus in mediisque suum servare decorem.</l>
<l>Nec mediocre habitat formoso in corpore robur.</l>
<l><pb n='28' id='s033'/></l>
<l>Hoc adeo cernas, cum fervida praelia fortes</l>
<l>Contra aquilas miscent, stat turbidus aethere pulvis,</l>
<l>Auditur strepitusque alarum, et verbera rostri,</l>
<l>Pennarumque ingens vasto volat aere nimbus.</l>
<l>Quos non infausto <name type='myth'>Mars</name> atrox funere mergit,</l>
<l>His natura dedit longaevae munera vitae.</l>
<l>Centum annos superesse queunt, lucemque tueri.</l>
<l>Ast ubi post longam tandem canamque senectam</l>
<l>Fatum instat, quod nosse illis pro munere <name type='myth'>Phoebus</name>,</l>
<l>Haud vano tribuit, linguas in carmina solvunt,</l>
<l>Flebilibus non tracta modis, sed pectore laeto</l>
<l>Fusa, velut nihil esse bonis in morte timendum</l>
<l>Edocti: plaudunt ergo, letumque propinquans,</l>
<l>Si quid habent veri vatum commenta, salutant.</l>
<l>Non ego tam vates, lymphata aut mente poeta,</l>
<l>Talia qui credam, aut alios mihi credere poscam:</l>
<l>Teque adeo, decus <name type='myth'>Aonidum</name>, <name type='person'>MARSCHALLE</name>, sororum,</l>
<l>Quem celare nihil potuit natura profundo</l>
<l>Abstrusum clausumque sinu. TIBI talia curem</l>
<l>Dicere, nec fundam perfricta fronte ruborem?</l>
<l>Ista poetarum gens audax fingere monstra</l>
<l>Debebat cavisse, fidem quae demere veris</l>
<l>Ac certis poterant. nam, quod strepit anser, olores</l>
<l>Rauca voce canunt; aut stridula sibila passo</l>
<l>Remigio alarum, zephyris perflantibus, edunt.</l>
<l>Hos si quis cantus, haec si quis carmina dicat,</l>
<l>Non equidem invideo, miror magis. illius aures</l>
<l>Nempe etiam mulcere queat vaga noctua cantu.</l>
<l>Sic sua cuique placent, sic est sua cuique voluptas.</l>
<l><pb n='29' id='s034'/></l>
<l>Sic fuit <name type='place'>Arcadici</name> pecoris cui rauca placeret</l>
<l>Vox, ut et impactis cantare doceret asellos</l>
<l>Fustibus, haud aliter, quam psittacus ales ab <name type='place'>Indis</name></l>
<l>Clavicula capiti illisa haud sua verba sonare</l>
<l>Cogitur, humanamque effingere voce loquelam.</l>
<l>TU tamen, antiquorum o gloria <name type='person'>GRYPHIADARUM</name>,</l>
<l>Candidiora cui cygneis pectora plumis,</l>
<l>Vocis <name type='myth'>Apollineae</name> privatos munere cygnos</l>
<l>Suspice, cygneos et vitam profer in annos!</l>
</lg>
</div2>

<div2 id='GeCB203' n='p3' type='poem'>
<head>
HORTI, <rs type='person' n='FRIEDRICh GOTTHILF MARSCHALL gen. GREIFF'>EIDEM</rs> <date value='1724-mm-dd'>MDCCXXIIII.</date>
</head>
<lg>
<l>Frigore prata rigent, furit horrida bruma per agros,</l>
<l>Hortorumque decus rapuit florumque colores,</l>
<l>Terrificisque iacent squaloribus omnia tecta.</l>
<l>Nos tamen, o nostrae columen, <name type='person'>MARSCHALLE</name>, Camenae,</l>
<l>Ipsis TE Iani hortorum per amoena Kalendis</l>
<l>Ducimus, <name type='person'>Alberti</name> celebrata haud arte Magistri,</l>
<l>Cuius carminibus, si vera est fabula, tantum</l>
<l>Cessit hiems, ut fraga daret violasque Decembres:</l>
<l>Carmine non <name type='myth'>Hecates</name>, sed <name type='myth'>Phoebi</name>, ducere in hortos</l>
<l>Audemus TE, <name type='person'>GRYPHE</name>, tuos: en limina pandit</l>
<l><name type='myth'>Musa</name> TIBI DOMINO, frontem redimita corolla.</l>
<l><pb n='30' id='s035'/></l>
<l>        Intrantem excipiunt <name type='myth'>Phoebi</name> duo munera, lauri</l>
<l>Detonsae in pressos excelso vertice conos.</l>
<l>        Hinc patet ad medium via iucundissima tectum,</l>
<l>Implexum tilia, foribus patulumque quaternis:</l>
</lg>
<lg>
<l>Unde plagas datur aspectus mirandus in omnes.</l>
<l>        Ad solis lunaeque vias longissima tendit</l>
<l>Arboris ad normam series disposta feracis</l>
<l>Duplex, quae gratas spondet spatiantibus umbras,</l>
<l>Mox dabit, et plenos auctumni munere corbes.</l>
<l>Hanc utrimque viam finit commissa decoris</l>
<l>Hortorum species tabulis, vultusque Deorum</l>
<l>Depicti: structae vivo stant caespite lunae,</l>
<l>(Qualis ab amplexu fratris nova cornua <name type='myth'>Phoebe</name></l>
<l>Praefert), grata quies fessis, grata exedra dulces</l>
<l>Acturis nugas, vel seria tractaturis.</l>
<l>        Verum ferventes via quae prospectat ad austros,</l>
<l>Pergula terminat hanc abigas intexta sequaces,</l>
<l>Picta intus, gradibus praestructa utrimque gemellis,</l>
<l>Quos onerant ornantque infertae floribus urnae.</l>
<l>Humidus hinc differt spirantes auster odores.</l>
<l>        Quondam vicinos saepes diviserat hortos,</l>
<l>Nunc foribus dominum factis transmittit eundem,</l>
<l>Alnea, sed permixta rosas, tiliamque virentem.</l>
<l>Haec ubi declinat medio sol fervidus axe,</l>
<l>Aestus, <name type='myth'>Phoebe</name>, tuos umbra defendit opaca,</l>
<l>Hauritque occiduo venientes limite nimbos.</l>
<l>        Praesidio hoc igitur tutissima caryophylli</l>
<l>Stat floris series, nullo discrimine vocum</l>
<l>Enarranda satis, nulla dicenda <name type='myth'>Camena</name>,</l>
<l>Obiiciens oculis certamina mille colorum.</l>
<l><pb n='31' id='s036'/></l>
<l>Eminet hic tamen, et reliquis caput altius effert</l>
<l>Purpureum, qui se DOMINO sentitque placere,</l>
<l>Et magno DOMINI sentit se nomine dici,</l>
<l>Quantumque ILLE viris, tantum hic in floribus exstat.</l>
<l>Proximus est DOMINAE sacer. hic Iunonia quales</l>
<l>Gemmas pandit avis, quoties auditque colores</l>
<l>Laudari cernitque suos; sic explicat omne</l>
<l>Ad nomen DOMINAE folium, gaudetque videri.</l>
<l>        Quod saepes praestat viridissima caryophyllis,</l>
<l>Praestat idem <name type='myth'>Hesperidum</name> pomis, generique tenello,</l>
<l>Quod velut externo et propiori a sole calente</l>
<l>Orbe venit, tanto est cura meliore fovendum.</l>
<l>Hunc hiberna tenent viridaria. qualis ab illis</l>
<l>Spirat odor? vita functis animamque, caloremque</l>
<l>Aura hac posse putes reddi. quae forma tenellis</l>
<l>Stirpibus, <reg orig='auctumnum'>autumnum</reg> toto referentibus anno,</l>
<l>Ver simul, aestatemque; hiemis sed tempora numquam</l>
<l>Expertis rigidae? flores, crescentia poma,</l>
<l>Fructus maturos, ramo spectamus eodem.</l>
<l>Quae species, depressa suis arbusta videre</l>
<l>Fructibus ad terram, palo religata teneri?</l>
<l>        Quam iuvat hos inter, <name type='person'>GRYPHORUM</name> SUMME, colores,</l>
<l>Quam iuvat hos inter, <name type='person'>MARSCHALLUM</name> GLORIA, odores,</l>
<l>Versantem, aut animi curas distinguere libro,</l>
<l>Curas, quas Patria, ac PATRIAE PATER OPTIMUS, aevo</l>
<l>Perpetuo durare velint, reficique quiete</l>
<l>Alterna cupiunt, quo fit durabile, corpus:</l>
<l>Aut de litterulis aliquid nugantis amici,</l>
<l>Quamquam humilis, tamen haud ulli pietate secundi,</l>
<l>Litibus obtusam dare TE sermonibus aurem.</l>
<l><pb n='32' id='s037'/></l>
<l>        <name type='myth'>Hesperidum</name> a serie dirimit loca caryophyllis</l>
<l>Addita de viridi contextum vimine tectum.</l>
<l>Hinc atque hinc paribus geminum decus intervallis</l>
<l>Stare vides; tilia hinc umbrosa cacumina caelo</l>
<l>Inserit, optatum spargens residentibus umbram:</l>
<l>Angulus hinc viridi umbrosus testudine, felix</l>
<l>Quod DOMINAE placuit, taciti seu murmura rivi,</l>
<l>Sive tuas audire iuvat, Philomela, querelas.</l>
<l>        Senserat haec nuper, DOMINAE haud ingrata videri</l>
<l>Carmina tam variis arguti gutturis antro</l>
<l>Tracta ac fusa modis: magis ergo magisque propinquat,</l>
<l>Atque ipsum DOMINAE supra caput adstitit ultro,</l>
<l>Secumque ipsa fuit contendere visa canendo.</l>
<l>Nec semel hoc fecit, quoties sed sensit adesse</l>
<l>Sede sua DOMINAM, proprium quasi munere certo</l>
<l>Venit ad officium, donec mala mensque manusque</l>
<l>Disploso pavidam sclopo fugat. At tibi Dique</l>
<l>Omnes atque Deae tales pro crimine poenas</l>
<l>Infligant, iuvenis, canat ut quondam tibi bubo</l>
<l>Tristis, et infaustos dirissima strix hymenaeos.</l>
<l>Tu vero, Philomela, redi, tutas tibi frondes</l>
<l>Gratia praestabit DOMINAE, sacrosque receptus.</l>
<l>        Sed quis cuncta canat? florum quis mille colores</l>
<l><name type='myth'>Narcissi</name> fastus punitos, fata <name type='myth'>Hyacinthi</name></l>
<l>Tristia, vel <name type='myth'>Clytiae</name> flammas, lacrimasque <name type='myth'>Cytheres</name></l>
<l>In florem versas, et, quem profudit <name type='myth'>Adonis</name>,</l>
<l>Sanguine prognatos flores, quis lilia dicat</l>
<l>Candida? Quis violas humiles, laetosque amarantos?</l>
<l>Quis Turcum nomen Tulipas, quis te Granadilla,</l>
<l>Unica quae summum poteras lassare poetam?</l>
<l><pb n='33' id='s038'/></l>
<l>Et quis mille alios flores fruticesque canendo</l>
<l>Aequet? Quisque domum? quae plus salis atque leporis</l>
<l>Quam sumptus habet, ac frugem testatur herilem.</l>
<l>        Claude hortos, pia <name type='myth'>Musa</name>, sat est, ne nostra fatiget</l>
<l>Vox aures DOMINI natas maioribus. at vos</l>
<l>Horti, delicias DOMINO praestate salubres,</l>
<l>Et fessum longos DOMINUM recreate per annos.</l>
</lg>
</div2>

<div2 id='GeCB204' n='p4' type='poem'>
<head>
AUREA CARMINA <name type='place'>BURGUNDICA</name> <rs type='person' n='FRIEDRICH GOTTHILF MARSCHALL gen. GREIFF'>EIDEM</rs> <abbr expan='Anno'>A.</abbr> <date value='1725-mm-dd'>MDCCXXV.</date> OBLATA.
</head>
<lg>
<l>Qui Gryphos ab Hyperboreis produximus antris,</l>
<l>Munera, <name type='person'>GRYPHIADUM</name> tibi MAXIME, qui tibi Cygnos</l>
<l>Post tulimus, Cygnorum candidiora gerenti</l>
<l>Pectora pectoribus, brumaque furente, per hortos</l>
<l>Te tamen ire tuos Phoebea fecimus arte:</l>
<l>Aurea nunc Iani ferimus tibi dona Kalendis,</l>
<l>Quae tu nec spernas, licet incorruptus, et alto</l>
<l>Munera reiiciens animo. Nam reddimus, olim</l>
<l>Quae tua sunt, <name type='place'>Samii</name> magis aurea carmina vatis</l>
<l>Carminibus, per te nostras celebrata per oras,</l>
<l><pb n='34' id='s039'/></l>
<l>Ex quo Burgundae rupere repagula cistae;</l>
<l>Et memori <name type='person'>GRYPHORUM</name> mente reposta tuorum,</l>
<l>Auspiciisque tuis Germano condita versu,*)</l>
<l><note>*) Sal. Franci, altero carminum fasce: unde et Gallica petet, qui voluerit, et discet, cur Burgundae cistae mentio fiat! Nempe in Burgundiae Ducis pretiosa cistella, ut Homerus in narthecio olim, servata dicuntur.</note></l>
<l>Nunc etiam modulos edocta sonare Latinos.</l>
</lg>
<lg>
<l>Principium a superis: pura tibi mente colendum</l>
<l>        Numen; in hoc crescit vita beata solo.</l>
<l>Quidquid agas, quid agas prius explorare memento,</l>
<l>        Qui post facta sapit, non sapit ille sibi.</l>
<l>Ut sis ac videare bonus, comitatus honestis</l>
<l>        Esto; dabunt socii munus utrumque boni.</l>
<l>Si tibi, quae natura dedit vel cura parentum,</l>
<l>        Dona animos inflent, perdere dignus eris.</l>
<l>Ipse quoad fas est aliorum dicta probato,</l>
<l>        Idem pugnantem discito ferre tibi.</l>
<l>Audi alios patiens, nec praecepisse videri</l>
<l>        Mente velis, alter quae moniturus erat.</l>
<l>Vidi ego, qui vellet sic ingeniosus haberi,</l>
<l>        Compertus stultae sed levitatis erat.</l>
<l>Vidi ego, qui <name type='nation'>Graecas</name> rudibus iactare puellis</l>
<l>        Litterulas vellet; stultus et ille fuit.</l>
<l>Candidus esto, fidem serva, promittere noli,</l>
<l>        Quae maiora tuis viribus esse scias.</l>
<l>Officiosus, et obsequio iucundus amicis,</l>
<l>        Dulcisque, et facilis colloquii esse stude.</l>
<l>Sed parvum est aditus faciles concedere amicis,</l>
<l>        Fallor? An hoc debes omnibus officium.</l>
<l><pb n='35' id='s040'/></l>
<l>Omnibus expositus, nulli tamen esto sodalis,</l>
<l>        Nugae absint, absit triste supercilium.</l>
<l>Ne propera (quid enim cogit?) decidere, et aequa</l>
<l>        Iudicii quidvis exige lance prius.</l>
<l>Vulgus amicitias probat utilitate, metuque</l>
<l>        Ignoscit: virtus te tua semper agat.</l>
<l>Obsequio non ignavo placuisse labora</l>
<l>        Principibus: colito, quisquis amicus erit.</l>
<l>Qua potes, et fas est, praetoris caute tribunal</l>
<l>        Defuge, nec rigido consere iure manum.</l>
<l>Alterius numquam te causis ingere, et arte</l>
<l>        Disce idem occulta dissimulare tuas.</l>
<l>Non ego, cui credas nummos, prohibebo videre,</l>
<l>        Dummodo commendet gratia, quidquid agis.</l>
<l>Fac cito des, si cui debentur praemia: namque</l>
<l>        Dilatis periit gratia muneribus.</l>
<l>Quam tibi personam DEUS et fortuna dederunt,</l>
<l>        Hanc uno constans ferre tenore velis.</l>
<l>Alterius mala te moveant; ignoscere lapsis</l>
<l>        Ne grave sit: nulli desit amica fides.</l>
<l>Frena, quoad poteris, curae moderator edaci,</l>
<l>        Nec vome in innocuos, quae tibi corda coquunt.</l>
<l>Auctor pacis ades discordibus: optima at hostem</l>
<l>        Esto ulciscendi per benefacta via.</l>
<l>Asperitas absit monitis: laudare parabis;</l>
<l>        Ne sit adulatrix linguave mensve, cave.</l>
<l>Subridere sat est, stolidos vitato cachinnos,</l>
<l>        Ac dictos in te discito ferre iocos.</l>
<l>Artificem noli contemnere; parvula laus est,</l>
<l>        Quae de reprenso quaeritur artifice.</l>
<l><pb n='36' id='s041'/></l>
<l>Commemorare aliis abs te benefacta molestum est,</l>
<l>        Sint ergo <name type='myth'>Lethes</name> flumine mersa tibi.</l>
<l>Occupet afflictos tua mensque manusque iuvando,</l>
<l>        Et largire, tuae qua patiuntur opes.</l>
<l>Ira furor brevis est, nascenti obsiste furori;</l>
<l>        Cum semel invaluit, sera medela venit.</l>
<l>Praesentem laudare, absentem rodere, parce,</l>
<l>        Et fugito ingrati, qua licet arte, notam.</l>
<l>Fallito, sis, ludo curas, ne fallito amicum:</l>
<l>        Ludo absint sordes; iurgia foeda aberunt.</l>
<l>Dives consilii, verborum parcus: at idem</l>
<l>        Fac ut pura mala pectora fraude geras.</l>
<l>Officium licet exiguum contemnere noli;</l>
<l>        Sin, dignus non es, qui potiora feras.</l>
<l>Saevus obaerato fueris cave; frontis honorem</l>
<l>        Porrectae semper, blandaque verba, tene.</l>
<l>Commoda luminibus rectis aliena tuere.</l>
<l>        Secreti alterius sit taciturna fides.</l>
<l>Gloria saepe amens arcana silentia rupit,</l>
<l>        Tu cave dicaris proditor ipse tui.</l>
<l>Haec faciens Stolidi convicia vana popelli</l>
<l>        Ridere, et solida laude vigere potes.</l>
</lg>
<lg>
<l>Esse quid hoc dicam? MAGNORUM MAXIME <name type='person'>GRYPHUM</name>,</l>
<l>Aurea dum studio tibi dona paramus amico,</l>
<l>Aurea virtutum subito exit imago tuarum:</l>
<l>Imperfecta tamen, privata, domestica sola</l>
<l>Ostendens decorum: queis publica nempe tenentur,</l>
<l>Ut procera altis haeret radicibus arbor.</l>
<l><pb n='37' id='s042'/></l>
<l>Hinc iusti retinens animus, contemptor et auri,</l>
<l>Secretique capax, nec fraudi pervius ulli,</l>
<l>Consilioque bonus, rebusque haud segnis agendis:</l>
<l>Hinc ea, quae lateri te PRINCIPIS addidit unum,</l>
<l>Virtus, imperii, patria plaudente, ministrum:</l>
<l>Hinc ea, quae praestant varia nos parte beatos,</l>
<l>Quae bona posteritas, atro livore sepulto,</l>
<l>(Occidat o serus!*) positis venerabitur aris.
<note>*)
<cit><bibl>HORAT. Od. III, 24, 30 seqq.</bibl><q><l>Quatenus, heu nefas!</l>
<l>Virtutem incolumem odimus,</l>
<l>        Sublatam ex oculis quaerimus invidi.</l></q></cit></note></l>
</lg>
</div2>

<div2 id='GeCB205' n='p5' type='poem'>
<head>
<foreign lang='GR'>ALEKTOROS TROUQIOMACIA</foreign>* <note>*) Historia vera. Carmen hoc litteris <abbr expan='Johann Matthias Gesner'>I.M.G.</abbr> signatum <name type='nation'>Germanice</name>
quod converteret dignum habuit <name type='nation'>Germanicae</name> <name type='myth'>Musae</name>
decus <name type='person'>GOTTSCHEDIUS</name> in cuius <bibl>Carminibus legitur p. 667. seqq.</bibl></note> <rs type='person' n='FRIEDRICh GOTTHILF MARSCHALL gen. GREIFF'>EIDEM</rs> <abbr expan='Anno'>A.</abbr> <date value='1726-mm-dd'>MDCCXXVI.</date>
</head>
<lg>
<l>Si nocet exiguum culicem lusisse <name type='person'>Maroni</name>,</l>
<l>Ac suus ob culicem buccas <name type='person'>Octavius</name> inflat;</l>
<l>Si male <name type='person'>Maeonides</name> audit, quod facta, loquaces</l>
<l>Quae ranas muresque gravi afflixere duello,</l>
<l>Carmine non magno texens in saecula misit:</l>
<l>Et poteris nobis, MAGNORUM MAXIME <name type='person'>GRYPHUM</name>,</l>
<l>Irasci, et poterunt alii male dicere nobis,</l>
<l><pb n='38' id='s043'/></l>
<l>Qui tibi conamur, tenues non grandia, pugnas</l>
<l>Passeris et pulli parva informare tabella.</l>
<l>Ast fuerit sat magna eadem, si, MAXIME <name type='person'>GRYPHUM</name>,</l>
<l>Et limen superare tuum, dextramque subire,</l>
<l>Contigeritque tuos oculos, animumque tenere</l>
<l>Curis tantisper vacuum, quas publica poscunt</l>
<l>Vota diu durare, et longo extendier aevo.</l>
<l>Ergo ades, et belli causas ac discito fata.</l>
<l>        Tempus erat, quo nudus ager, quo messis in herba</l>
<l>Agricolae volucrumque latet, quo dura magistra,</l>
<l>Importuna fames, surdi et facundia ventris,</l>
<l>Passeribus plenas hominum pecudumque subire</l>
<l>Persuasit sedes, et victu vivere rapto.</l>
<l>Hoc fuit in grege tunc unus, non ille <name type='person'>Catulli</name></l>
<l>Edoctus ludo teneris pipare puellis,</l>
<l>Labraque iucundo ridentia carpere morsu;</l>
<l>Acer, agrestis, inops, rabie stimulatus edendi,</l>
<l>Qui vel de gremio granum peteret <name type='myth'>Iovis</name> audax,</l>
<l>Vel dentes inter <corr sic='corcodili' resp='transcriber'>crocodili</corr> quaereret escam.</l>
<l>Hic nostram nullis chortem comitantibus intrat,</l>
<l>Et tamquam vacua atque sua dominarier aula</l>
<l>Incipit, et passim proiectam colligere escam</l>
<l>Non sat habet, vocat uxores et pignora, (centum,</l>
<l>Credo, fuit capitum grex illic, ut fuit olim</l>
<l>Virtuti <name type='myth'>Herculeae</name> <name type='myth'>Veneris</name> coniuncta potestas</l>
<l>Maxima:) certatim, capta velut urbe, feruntque</l>
<l>Cuncta, ruuntque alacres, properantque expellere longam</l>
<l>Impigro ore famem, ventrisque explere lacunas.</l>
<l>        Attoniti cladem spectant stragemque macelli</l>
<l>Pulli irae medii et contemptus; incitat ira</l>
<l><pb n='39' id='s044'/></l>
<l>Ereptae dapis, ast ignavo sanguine nolunt</l>
<l>Aspergi. Tandem reliquis ardentior unus</l>
<l>Emicat, <name type='person'>Euphorbi</name> quondam, <rs type='person' n='Pythagoras'>Samiique magistri</rs>,</l>
<l>Semine forte satus. namque illi particula aurae</l>
<l>Aetheriae, ignea vis, demissus spiritus astris;</l>
<l>Hinc animus lucis contemptor, imagine vitae</l>
<l>Orbes post varios rediturae, sustinet atram</l>
<l>Quaerere per pugnas et plurima vulnera mortem.</l>
<l>Sive is <name type='place'>Pergamea</name> repetens ab origine stirpem,</l>
<l>Pugnaci de gente, levi spectacula quondam</l>
<l>Quae populo dedit. innatus certe calor illum</l>
<l>In mediam rapit obstanti de plebe catervam.</l>
<l>        Ilicet aufugiunt volucres, quaeruntque salutem</l>
<l>Remigio alarum uxores gnatique ferocis</l>
<l>Passeris, at solus <note resp='transcriber'>metre!</note> ipse imperterritus adstat,</l>
<l>Componitque gradum, promptus petere ipse petique,</l>
<l>Arduus, extremos digitorum arrectus in ungues,</l>
<l>Stat collum plumis, hiat amplo gurgite rostrum,</l>
<l>Igne micant oculi, quassis suspenditur alis.</l>
<l>        Tentatur tacita pulli formidine pectus,</l>
<l>Et iam poenituit contra venisse; pudore</l>
<l>Sed revocante, animos tam parvo sumit ab hoste.</l>
<l>Tollere conatur cristam, sed parvula nondum</l>
<l>Crista potest tolli; verum tamen illa rubescit</l>
<l>Tunc primum, et cerni palearia gutture parvo</l>
<l>Incipiunt, audax, intentus in omnia, passer,</l>
<l>Hac plus parte putans inimico posse noceri</l>
<l>Destinat hanc, visamque ferit, morsuque tenetur</l>
<l>Ipse suo. qualis forti de gente Molossum,</l>
<l>Cum tandem eripuit sese venantis amici</l>
<l><pb n='40' id='s045'/></l>
<l>Vertagus e manibus luctans, ruit impete caeco,</l>
<l>Si quis adest aper, aut praestanti corpore cervus,</l>
<l>Sed capiturque capitque simul, dum dente tenetur,</l>
<l>Impresso nimis ipse suo, frustraque laborat</l>
<l>Retrogredi miser, et stultum revocare furorem.</l>
<l>Miratur stupidum vulgus, roburque ferocis</l>
<l>Esse animi credit, sibi si caudamque pedesque</l>
<l>Truncari ante sinat, quam captam amittere praedam</l>
<l>Sustineat; velit ille quidem, velit ille redemptum</l>
<l>Permagno, aut visum numquam exitiabilis munus,</l>
<l>Aut ipsos adeo effractos relinquere dentes:</l>
<l>Talia vota facit pendens de gutture passer</l>
<l>Hostis, et incutiens frustratis viribus alas,</l>
<l>Atque ait, hac SOLA miserum, DI, peste levate,</l>
<l>Hoc solo ut discam monitus doceamque periclo,</l>
<l>Quam stultus furor iste fuat, qui plus sibi damni</l>
<l>Quam ferat hostibus. At conantem plurima frustra</l>
<l>Laeta superveniens parvorum turba revellit</l>
<l>Gutture ab hostili: sed per ludibria mille</l>
<l>Filo devinctum, luxatum alasque pedesque,</l>
<l>Parvo post spatio vastum demittit ad orcum.</l>
<l>Ite piae volucres, memorabile ducite funus.</l>
<l>        Tu tenuem, <name type='person'>MARSCHALLE</name>, precor, ne despice ludum:</l>
<l>Sic tibi felices <name type='myth'>Ianus</name> reserato Kalendas!</l>
<l>Sic maiora tibi quondam, et te digna, canemus.</l>
</lg>
</div2>

<div2 id='GeCB206' n='p6' type='poem'>
<pb n='41' id='s046'/>
<head>
DELPHINUS <name type='person'>PLINIANUS</name>* <note>*) Vid. <bibl>PLIN. Epist. VIIII, 30</bibl>.</note><rs type='person' n='FRIEDRICh GOTTHILF MARSCHALL gen. GREIFF'>EIDEM</rs> <date value='1727-mm-dd'>MDCCXXVII.</date>
</head>
<lg>
<l>Hoc unum, <name type='person'>MARSCHALLE</name>, tuis tibi deerat in hortis,</l>
<l>Fons salientis aquae, nymphis sedesque iocusque.</l>
<l>Hoc etiam tua cura tibi, an fortuna? paravit.</l>
<l>Qua puros capiunt passo specularia soles</l>
<l>In lunam falcata sinu, qua maximus aestus,</l>
<l>Exoritur iam dulce sitisque aestusque levamen:</l>
<l>Lympha salit labro recidens excepta capaci.</l>
<l>An patiere, alto qui munera pectore spernis,</l>
<l>Piscis ut his in aquis nostro tibi munere ludat?</l>
<l>Accipe, quem prisci commendat gratia saecli,</l>
<l>Quique instar saecli vel solus, <name type='person'>Plinius</name> ille,</l>
<l><name type='person'>Traiani</name> decus, atque sui laus unica <name type='place'>Comi</name>,</l>
<l>Quem primum laudet, cui non ignotus uterque,</l>
<l>Si tibi sit similis prisco revocandus ab aevo.</l>
<l>Nec metus, ut labri Delphinum angustia magnum</l>
<l>Terreat: ille per arentes te laetus arenas,</l>
<l>Ille per et montes, et per stabula alta ferarum,</l>
<l>Ingentem pietate virum pius ipse sequatur.</l>
<l>Monstrorum genitrix terra <name type='place'>Afra</name>, <name type='place'>Diarrhytos Hippo</name></l>
<l>Qua colitur missis Roma de matre colonis,</l>
<l>Humani ah! nimium vidit miracula piscis.</l>
<l><pb n='42' id='s047'/></l>
<l>Imminet urbs stagno. hoc vicino e gurgite ponti,</l>
<l>(<name type='place'>Euripus</name> qualis fluctus vomit atque resorbet)</l>
<l>Hauritque infusas urgentibus aestibus undas,</l>
<l>Eructatque suum pelago residente liquorem.</l>
<l>        Navigat hic omnis populus, varioque natatu</l>
<l><name type='myth'>Neptuni</name> pecus exagitat. dubitaveris, alti</l>
<l>Imperiumne <name type='myth'>Iovis</name>, sceptra an fraterna sequantur?</l>
<l>Non canibus matres hic irascuntur equisve,</l>
<l>Non trochus exercet, non pulverulenta palaestra,</l>
<l>Non cursus, pueros: mare summa et sola voluptas.</l>
<l>Exsuperat tam quisque alios, quanto altius aequor</l>
<l>Ingressus, litusque simul nantesque reliquit.</l>
<l>        Huius amore puer reliquis audentior unus</l>
<l>Accensus palmae, quae meta suprema laborum</l>
<l>Illum erat ante diem, proferre interritus audet.</l>
<l>Ipsamque ingreditur <name type='myth'>Neptuni</name> fervidus aulam</l>
<l>Nec tamen haec bilem movisse audacia regi</l>
<l>Creditur. en cara in primis de gente satelles</l>
<l>Occurrit puero Delphinus, et accipit ultro</l>
<l>Advenientem: et iam videas praeire sequentem,</l>
<l>Pergentemque sequi, gyros iam ducere circum,</l>
<l>Iamque subire pedes, equitandaque subdere terga,</l>
<l>Ponere iam trepidum novitate, iterumque subire,</l>
<l>Inque altum ferre, et vestigia flectere retro,</l>
<l>Ludentumque gregi laeto sic reddere tandem.</l>
<l>        Fama exit, non est tota vulgatior urbe</l>
<l>Fabula, confertumque videt lux altera litus,</l>
<l>Spectatum veniunt matres, veniuntque puellae.</l>
<l>Est, quae Delphinum obtendat, lectura tot inter</l>
<l>Egregios iuvenes praestanti corpore amicum.</l>
<l><pb n='43' id='s048'/></l>
<l>Confestim redit ad certamina nota iuventus.</l>
<l>Delphini puer at vector discedere turba</l>
<l>Cunctatur, fidei incertus, cautusque pericli,</l>
<l>Et pavidae parens genitrici. piscis ad horam</l>
<l>Praesto est, et puerum cursu designat: at ille</l>
<l>Cum reliquis celeri repetit sua litora planta.</l>
<l>        Delphinus sequitur rapido non ille volatu,</l>
<l>Quo, quando urgetur per <name type='place'>Gallica</name> retia mugil,</l>
<l>Verum invitanti similis nutuque vocanti.</l>
<l>Exilit hinc, et mergitur hinc, varioque natatu</l>
<l>Spumeus implicitat crebros atque expedit orbes.</l>
<l>Qualis ubi tenerae <name type='place'>Melitaea</name> gente catellus</l>
<l>Alludit dominae, refugitque, venitque, caditque,</l>
<l>Et revolutus humi subito emicat, atque lacessit</l>
<l>Dentibus innocuis vestem, latratibus aures.</l>
<l>Vel qualis, iuvenes quando facilesque puellae</l>
<l>Lusibus ingenuis campo viridante calescunt,</l>
<l>Malo blanda petit iuvenem <name type='myth'>Galatea</name>, fugitque</l>
<l>Illa quidem celeri pede, sed deprendier optat:</l>
<l>Itque reditque viam, ac ultro se amplexibus offert,</l>
<l>Quos vario cupit anfractu fugisse videri.</l>
<l>Talis Delphinus puerum pertentat amatum.</l>
<l>        Verum hic laetitiae medius, mediusque timoris</l>
<l>Blanditias sentit, sed respondere veretur.</l>
<l>Viderat ille cani quondam colludere hyaenam,</l>
<l>Sed lusus inter medios in devia raptum.</l>
<l>        Omnia vincit amor; timor hic concessit amori.</l>
<l>Accedit venienti, alludit voce manuque,</l>
<l><pb n='44' id='s049'/></l>
<l>Simonem appellans, et sqamea tergora mulcens.</l>
<l>Adnatat, insilit in tergum, ferturque referturque,</l>
<l>Agnosci credit se, credit amari, amat ipse:</l>
<l>Insidias neuter metuit, fiducia crescit</l>
<l>Alterius tantum, quanto est mansuetior alter.</l>
<l>        Nec non et reliqui dextra pueri atque sinistra</l>
<l>Vectorem comitantur, iter clamore frequentant:</l>
<l>Heus age dextrorsum frenis inflecte caballum,</l>
<l>Heus nunc siste gradum, nunc, nunc calcaribus urge.</l>
<l>        Verum et Delphino suus est comes alter; it una</l>
<l>Spectator ludi non pars, comitatur euntem,</l>
<l>Deducit reducem, sed nil patiturve facitve</l>
<l>Ingenium praeter piscis, moresque ferinos.</l>
<l>        Alter at in litus pueris volventibus exit,</l>
<l>Et iacet in siccis et cauda ludit arenis,</l>
<l>Inque suas pinna fervente revolvitur undas.</l>
<l>        Prava superstitio, millenum causa malorum,</l>
<l>Hos etiam ludos, grata haec spectacula turbat.</l>
<l>Hoc in pisce Deos sibi placaturus <name type='person'>Avitus</name></l>
<l>Naribus affundit croceos nardique liquores.</l>
<l>Ilicet acris odor novitate infestat et angit</l>
<l>Delphinum: refugit trepidans, et mergitur alto,</l>
<l>Nec nisi post aliquot languens emergere soles,</l>
<l>Offenso similis diffidentique, videtur.</l>
<l>        Mansisses! aevo dignum pecus, inque profundis</l>
<l>Narrasses, animos hominum quam stulta teneret</l>
<l>Religio. sua sed miserum clementia perdit.</l>
<l>Nam redit ad solitum, populo plaudente, theatrum,</l>
<l>Paulatimque prior lascivia redditur. orbem</l>
<l>Rumores miro crebri de pisce pererrant.</l>
<l><pb n='45' id='s050'/></l>
<l>Spectatum ingenti concurritur undique turba.</l>
<l>Numquam tot chlamydas, trabeos tot viderat <name type='place'>Hippo</name>,</l>
<l><name type='place'>Roma</name> paludatos tot numquam miserat illuc,</l>
<l>Multum, <name type='person'>GRYPHE</name>, tui absimiles, et munerum avaros.</l>
<l>        Iam loca, quae tribuant cives, iam lautia desunt.</l>
<l>Ira in inhumanos merito concepta <name type='nation'>Quirites</name></l>
<l>Expetit in miserum, nec quidquam tale merentem.</l>
<l>Ne sit, quod spectare velit damnosa <name type='myth'>Quirini</name></l>
<l>Gens, in Delphini coniuratur caput insons,</l>
<l>Tempore et obtruncant capto miseranda gementem.</l>
<l>        Heu pietas! heu sancta fides! Heu flebile fatum!</l>
<l>Haec erat ergo tibi pro tanto debita amore</l>
<l>Merces? sicne, viri, miseros tractatis amantes?</l>
<l>Ergo Barbariae tibi, tellus improba, nomen</l>
<l>Iure datum post haec merito, aeternumque manebit.</l>
<l>Te, Delphine, mori totum vetuere <name type='myth'>Camenae</name>:</l>
<l>Tam pisces inter memorabile nomen habebis,</l>
<l>Quantum homines inter <name type='person'>MARSCHALLI</name> fama decusque</l>
<l>Eminet, occultoque frequens <note resp='transcriber'>metre!</note></l>
<l>celebrabitur aevo.</l>
</lg>
</div2>

<div2 id='GeCB207' n='p7' type='poem'>
<head>
MALUM PUNICUM <rs type='person' n='FRIEDRICh GOTTHILF MARSCHALL gen. GREIFF'>EIDEM</rs> <abbr expan='Anno'>A.</abbr> <date value='1728-mm-dd'>MDCCXXVIII.</date>
</head>
<lg>
<l>Huc ades, O INGENS MAGNORUM GLORIA <name type='person'>GRYPHUM</name>,</l>
<l>Poma tua ferimus (quid enim tibi ferre queamus</l>
<l>Nostrum, mancipio tibi qui debemur et usu?)</l>
<l><pb n='46' id='s051'/></l>
<l>Punica mala tua ferimus tibi ab arbore sumpta,</l>
<l>Munera eo spernenda minus, quo rarius illa</l>
<l>Spectavit quisquam nostris adolescere in oris.</l>
<l>        Sed si plena forent granatis omnia malis,</l>
<l>Ut <name type='nation'>Byzantinis</name> submisit milia <name type='place'>Pontus</name>,</l>
<l>Munera digna tamen magno quoque rege putari,</l>
<l>Exemplo infelix claro, <name type='person'>Paulline</name>, fuisti.</l>
<l>Quam velit hic, retinere sibi sua munera regem;</l>
<l>Aut tibi servasses, <name type='person'>Eudoxia</name>, dona mariti;</l>
<l>Ipse aut quam dominae non prodere munera vellet!</l>
<l>Felices omnes! si quae <name type='person'>MARSCHALLIUS</name> HEROS</l>
<l>Unus complexus decora est, his singula adessent:</l>
<l>Celsa mente procul rex suspicione remotus;</l>
<l>Candida si regina, dolumque perosa fuisset;</l>
<l>Si circumspecta sollers <name type='person'>Paullinus</name> ab arte.</l>
<l>        Punica <name type='person'>Achaemeniis</name> gratissima dona tyrannis</l>
<l>Munera lata, fidem <name type='person'>Darii</name> vota merentur,</l>
<l>Qui sibi <name type='person'>Zopyria</name> totidem virtute fideque</l>
<l>Corda dari optabat; quot se turgescere granis</l>
<l>Pomum forte datum patulo ostendebat hiatu.</l>
<l>Tot sibi nempe velit <name type='person'>GRYPHOS</name> contingere Princeps,</l>
<l>Quo salvo salvam sua se <name type='place'>Vinaria</name> gaudet.</l>
<l>Quid memorem reges? hominum rex atque Deorum</l>
<l>Non aliud tenuisse manu, reginaque <name type='myth'>Iuno</name>,</l>
<l>Sunt visi in statuis pomum. <name type='myth'>Venus</name> ipsa <name type='place'>Cytheres</name></l>
<l>Punica plantavit <name type='place'>Carthagine</name> vecta per hortos,</l>
<l>Quamque potest vicina suae cupit arboris esse.</l>
<l>Laetius hinc nusquam videas adolescere myrtos,</l>
<l>Quam si puniceae propius tangantur ab umbra,</l>
<l>Radicesque adeo miscendi copia detur.</l>
<l><pb n='47' id='s052'/></l>
<l><name type='myth'>Palladis</name> haud alio tantum arbor amore calescit.</l>
<l>Hoc apud infernum invitata <name type='myth'>Proserpina</name> regem,</l>
<l>Quae ferri melius fuerat, ieiunia solvit.</l>
<l>Ergo legiferam matrem placare volentes</l>
<l>Punica religio est matres attingere poma.</l>
<l>Tale an <name type='myth'>Eris</name> quondam proiecerit impia malum,</l>
<l>Dicere non ausim: sed si proiecit, ab isto</l>
<l>Nomen habent Granata, intus quae semina mortis</l>
<l>Constipata vomunt <name type='myth'>Vulcano</name> tacta per auras.</l>
<l>Nec satis est divum. <name type='myth'>Maia</name> tibi nate, vetusti</l>
<l>Hoc pomum, latebras animi coecosque recessus</l>
<l>Signantes, tribuere, et capsis mille repostam</l>
<l>Materiem discendi, atque argumenta probandi.</l>
<l>En capitis, <name type='person'>MARSCHALLE</name>, tui vel cordis imago.</l>
<l>        Ergo tam superis cum sint iucunda, coronam</l>
<l>Punica mala gerunt merito, non flore caduco,</l>
<l>Sed pulchrum exornante caput: sic nascitur una</l>
<l>Cum fructu flos, et fructus cum flore fatiscit.</l>
<l>Plenior ast ubi flos, ubi rubra balaustia fulgent,</l>
<l>Hic fructum speres frustra: sed flos tamen ipse</l>
<l>Fructus instar habet. <name type='person'>Rhodii</name> novere coloni,</l>
<l>Succo qui lanas quondam saturare balausti</l>
<l>Prudentes, quaestum cuso iactare metallo</l>
<l>Instituere. laser sic iactavere <name type='place'>Cyrenae</name>,</l>
<l><name type='place'>Aegyptus</name> loton, tellus <name type='place'>Phoenicia</name> palmam,</l>
<l><name type='place'>Baetica</name> sic urbs, cui tribuistis, punica, nomen</l>
<l><name type='place'>Granatae</name>, insigni vestrum conservat honorem.</l>
<l>        Tenuior at cytinus foliis ubi flammeus exit,</l>
<l>Spemque simul, fructusque adfert elementa novelli.</l>
<l>Nam quales virgo calathos labro tenus implet</l>
<l><pb n='48' id='s053'/></l>
<l>Floribus, haud aliter calatho hic exsurgere florem</l>
<l>Cernimus. ast alter quantum durescit et aret,</l>
<l>Tantum alter molli turgescens corpore crescit.</l>
<l>Prima virent, flavent media, ast extrema rubescunt.</l>
<l>A <name type='myth'>Phoebi</name> quando radiis mitescere poma</l>
<l>Incipiunt, molli sensim finduntur hiatu,</l>
<l>Quaeque sinu complexa intus sua dona fovebant,</l>
<l>Haec rupto corio spectanti offerre videntur.</l>
<l>Qualis, <name type='person'>GRYPHIADUM</name> BONA GLORIA <name type='person'>MARSCHALLORUM</name>,</l>
<l>Intus quidquid habes, in commoda publica promis,</l>
<l>Pectoris atque sacros miseris reserare recessus</l>
<l>Audes, teque frui invitas bonitate volentes.</l>
<l>        Viscera puniceum pomum granata recludit,</l>
<l>Ordine sed descripta suo. nam qualia cellis</l>
<l>Millenis distincta <corr sic='flunt' resp='transcriber'>fluunt</corr> alvearia melle,</l>
<l>Talia per loculos videas disposta teneri</l>
<l>Grana ope pelliculae, ciccum dixere vetusti.</l>
<l>Qualia grana sient, cognomine discito gemma.</l>
<l>Utribus his, circumque, per ipsaque grana, liquorem</l>
<l>Sollers diffudit natura colore rubello,</l>
<l>Quem triplici minimum invenias differre sapore,</l>
<l>Aut acido, aut dulci (metre!), aut mixta utrimque saliva.</l>
<l>Sed, quicumque fuat sapor: est mortalibus aegris</l>
<l>Mitior hic <name type='myth'>Bacchus</name> morbi poenaeque <name type='myth'>Lyaeus</name>,</l>
<l>Nepenthes, tristi pellens de corde dolorem,</l>
<l>Singultus domitor, gemitum, suspiria tollens,</l>
<l>Bacchi munera cuncta, sed absque furore propinans,</l>
<l>Seu Venerem furor ille furat, seu saeviat iras.</l>
<l><pb n='49' id='s054'/></l>
<l>        Fallor? an hic etiam tua mente recurrit imago,</l>
<l><name type='person'>MARSCHALLE</name>, et te digna tuo decerpsimus horto</l>
<l>Munera? quot per te curarum mole soluti,</l>
<l>Te dulcem laudant gemitusque metusque <name type='myth'>Lyaeum</name>,</l>
<l>Laetitiaeque bonum, sana sed mente, datorem?</l>
<l>Acri etiam quidam medicina convaluisse</l>
<l>Se gaudent, et agunt illo tibi nomine grates.</l>
<l>Nempe indulgentis medius, mediusque severi,</l>
<l>Prudens, qua sit opus, decernis, cuique medela.</l>
<l>Ergo macte mihi tali esto munere, <name type='person'>GRYPHUM</name></l>
<l>MAXIME, Musarum stator o columenque piarum!</l>
<l>Et quot turgescunt plenissima Punica granis,</l>
<l>Tot per fausta alium spes nostras profer in annum,</l>
<l>Votivam et nostrae pietatis vince tabellam.</l>
</lg>
</div2>

<div2 id='GeCB208' n='p8' type='poem'>
<head>
FORTUNAM REDUCEM <rs type='person' n='FRIEDRICh GOTTHILF MARSCHALL gen. GREIFF'>EIDEM</rs> PRECATUR <abbr expan='Anno'>A.</abbr>
 <date value='1729-mm-dd'>MDCCXXVIIII.</date>
 </head>
<lg>
<l><name type='myth'>Ianus</name> adest. aurem <name type='myth'>Ianusque</name> et Gratia vellunt,</l>
<l>        Munera <name type='person'>MARSCHALLO</name> flagitat ista dies.</l>
<l>Ite leves elegi! fortunam pesque modusque</l>
<l>        <name type='person'>MARSCHALLI</name> et nostram vah nimis ille decet.</l>
<l><pb n='50' id='s055'/></l>
<l>Heu decus! heu nostrum! quantum mutatus ab illo,</l>
<l>        Qualem decedens viderat annus, abit!</l>
<l>Sicne tuo potuit tumulo, SANCTISSIME PRINCEPS,</l>
<l>        Nostraque demergi <name type='person'>GRYPHIADAEque</name>       salus?</l>
<l>Heu pietasque fidesque! eheu <name type='person'>Marschallia</name> virtus!</l>
<l>        Sic coeca penitus condita nocte lates?</l>
<l>Tene nigris audet invecta calumnia pennis</l>
<l>        Appetere, et laudes obtenebrare tuas?</l>
<l>Audet, et obscenis volitans interstrepit alis,</l>
<l>        Pulveris et nubem tollere humo satagit.</l>
<l>Nec patitur, Magnus talem ut te cernat Alumnus,</l>
<l>        Qualem te norunt Dique Hominesque virum.</l>
<l>Sic tua de magno virtus exacta theatro</l>
<l>        Cedit, et adsuetis horret adesse locis.</l>
<l>Aeria qualem lapsus Iovis ales ab arce</l>
<l>        Cristatum chortis diripit ungue virum:</l>
<l>Attonitum mussat vulgus, quaeritque latebras,</l>
<l>        Opportuna aquilae praeda magisque patet:</l>
<l>Vel qualis celso intonsi de vertice montis</l>
<l>        Ingenti pinus caesa fragore ruit:</l>
<l>Illa ruit, gemitus edens; humilesque myricae,</l>
<l>        Et virgulta, illo pondere quassa, cadunt:</l>
<l>Talis abis raptus, tali involvisque ruina,</l>
<l>        Qui tibi devincti, turba misella, sumus.</l>
<l>Scilicet ista tui est pars haud postrema doloris,</l>
<l>        Quod te non solum fulmina saeva petunt.</l>
<l>Latius invidiae quod spargi incendia cernis,</l>
<l>        Quod placuisse tibi criminis instar habet.</l>
<l>Innocuum crimen! crimen qui defugit illud,</l>
<l>        Vero qui flagret crimine, dignus erit.</l>
<l><pb n='51' id='s056'/></l>
<l>Crimen erit placuisse tibi? quin maxima laus est,</l>
<l>        Grande decus, tanto posse placere viro.</l>
<l>Viderit utilitas! tibi me, <name type='person'>MARSCHALLE</name>, probari,</l>
<l>        Maiori damno promeruisse velim.</l>
<l>Mox erit illa dies, cum pulsa Calumnia caelo</l>
<l>        In tenebras recidet praecipitata suas.</l>
<l>Et comes huic fugiens spumanti Iniuria rictu</l>
<l>        Dente minax, ungues sanguine tincta feros.</l>
<l>Tum tua, MAECENAS, fulgenti clarior astro</l>
<l>        E tenebris virtus ibit in <corr sic='hora' resp='transcriber'>ora</corr> virum.</l>
<l>Et qualis Lunae facies formosior exit,</l>
<l>        Fraterno postquam lumine cassa fuit:</l>
<l>Tale tuum decus et fama, ILLUSTRISSIME <name type='person'>GRYPHUM</name>,</l>
<l>        Splendore exibit condecorata novo.</l>
<l>Interea tua te virtus et conscia recti</l>
<l>        Mens, et certa DEI spes alit atque fovet.</l>
<l>Ille animus contemptor opum, contemptor honorum,</l>
<l>        Si vel honor, vel opes, crimine parta sient:</l>
<l>Perstans ille animus fortuna rectus utraque,</l>
<l>        Quem frustra pellunt spesque metusque gradu:</l>
<l>Nobilis ille animus consul non unius anni,</l>
<l>        Nec fasces ponens arbitrio alterius:</l>
<l>Ille, inquam, laetas Iani celebrare kalendas,</l>
<l>        Te facit, et vitae tempora laeta dabit.</l>
<l>An tibi quid maius regum comitatus, et ostrum,</l>
<l>        Clamosumque potest conciliare forum?</l>
<l>Dulcius an tibi quid villarum splendor et horti,</l>
<l>        An tibi quid tribuent divitiae potius?</l>
<l>Non tamen ista etiam, vel si quid pulchrius istis,</l>
<l>        Deesse tibi poterunt, OPTIME <name type='person'>GRYPHE</name>! diu.</l>
<l><pb n='52' id='s057'/></l>
<l>Si quid habent veri vatum praedicta piorum,</l>
<l>        Si sua virtuti praemia honorque manent:</l>
<l>Si non destituit fidum spes certa Clientem,</l>
<l>        Si quid apud superos vota precesque valent;</l>
<l>Fortunae laetum reduci paeana canemus,</l>
<l>        Cum te sublimi referet (metre!) illa rota.</l>
<l>Nunc age, fausta dies, nunc te properantibus alis</l>
<l>        Infer, gaudia quid nostra morare diu?</l>
		</lg>
</div2>
</div1>

<div1 id='GeCB3' n='l.III.' type='book'>
<pb n='53' id='s058'/>
<head>
III. MISCELLANEA.
</head>

<div2 id='GeCB301' n='p1' type='poem'>
<pb n='55' id='s059'/>
<head>
ODE SAECULARIS <abbr expan='Anno'>A.</abbr> <date value='1730-mm-dd'>MDCCXXX.</date> PRAEMISSA LAUDATIONI <name type='person'>GEORGII PII. BRANDENBURG.</name> QUOD VIM IN RELIGIONIS NEGOTIO NEC METUIT NEC INTULIT.
</head>
<lg>
<l>Numquid recentis gaudia saeculi</l>
<l>Prement, novus quos pectore agit calor,</l>
<l>        Quorumque cultu provocantur</l>
<l>                Igniculi ingenii latentes?</l>
</lg>
<lg>
<l>Absit piandum haud vilibus hostiis</l>
<l>Crimen. Prius vel saxa, vel arduas</l>
<l>        Clamare tectorum trabes, vel</l>
<l>                Ipsa sepulcra loqui virorum</l>
</lg>
<lg>
<l><pb n='56' id='s060'/></l>
<l>Fas fortium, qui nil facere aut pati</l>
<l>Pro restitutis religionibus,</l>
<l>        Mortem recusarunt nec ipsam</l>
<l>                Qui fidei pretium subire;</l>
</lg>
<lg>
<l>Nostrae Camenae quam taciturnitas</l>
<l>Obstet, <name type='person'>GEORGI</name>, vel meritis tuis,</l>
<l>        Confessor <name type='person'>Onoldi</name> nepotum</l>
<l>                Per memores celebrande festos,</l>
</lg>
<lg>
<l>Vel qui periclo, qui fidei tuae</l>
<l>Heroes alti, maxima pectora,</l>
<l>        Iunxere se, nullo pavore</l>
<l>                Spesque animosque suos professi.</l>
</lg>
<lg>
<l>Quantus virorum pectora spiritus</l>
<l>Egit, tremendus queis nec apex <name type='person'>Petri</name></l>
<l>        (Sic, <name type='org'>Roma</name>, dicis) ternus ille,</l>
<l>                Nec gladius potuit timorem</l>
</lg>
<lg>
<l>Fecisse magni <name type='person'>Caesaris</name>; ipsa nec</l>
<l>Si effusa portis tartareis ruat,</l>
<l>        Quae turba claustris in profundis</l>
<l>                Vincta gemens sua frena mordet.</l>
</lg>
<lg>
<l>Munus tuum illud, candida Veritas,</l>
<l>Caeleste lucis salvificae iubar!</l>
<l>        Per te nec agnelli leones</l>
<l>                Refugiunt (metre!) teneri luposve.</l>
</lg>
<lg>
<l>Tu spem reducis mentibus anxiis,</l>
<l>Mortisque captos retibus expedis,</l>
<l>        Tu submoves caecos tumultus,</l>
<l>                Firmam animo tribuens quietem.</l>
</lg>
<lg>
<l><pb n='57' id='s061'/></l>
<l>Regum quid ergo vim timeant tui?</l>
<l>Reges in ipsos imperium est tuum.</l>
<l>        Pugnare si conentur, auream (metre!)</l>
<l>                Inde petis capiti coronam.</l>
</lg>
<lg>
<l>Detenta caecorum horribili specu</l>
<l>Tu barbarorum pulchrior evenis,</l>
<l>        Qui contuentes te retortis</l>
<l>                Luminibus pavidi recedunt.</l>
</lg>
<lg>
<l>Te nixus olim colla <name type='person'>GEORGIUS</name></l>
<l>Caedenda nil perterritus obtulit,</l>
<l>        Quam sciret ignes per camini</l>
<l>                Liberum iter sine fraude quondam</l>
</lg>
<lg>
<l>Munisse amicis: te duce credidit,</l>
<l>Demersa leto corpora fortium</l>
<l>        Quondam virorum suscitata</l>
<l>                Pulvere perpetuum vigere.</l>
</lg>
<lg>
<l>Salve beatum, vivificum iubar!</l>
<l>Fulgente nobis te, melius nitent</l>
<l>        Noctes diebus; si recedas,</l>
<l>                Sol medius tenebras habebit.</l>
</lg>
<lg>
<l>Sed, sancta, nobis, omnipotens licet,</l>
<l>Prodesse frustra vis sine moribus.</l>
<l>        Hei te crepant plerique, quorum</l>
<l>                Dedecorant bene dicta culpae.</l>
</lg>
<lg>
<l>Hei diva, quando te duce civicas</l>
<l>Rixas, furores, bellaque, tartaro</l>
<l>        Mergi videmus? quando saevas</l>
<l>                Cedere vomeribus bipennes?</l>
</lg>
<lg>
<l><pb n='58' id='s062'/></l>
<l>Diduxit eheu! nos inimica vis,</l>
<l>At tu iugo nos cogere aheneo</l>
<l>        Dignare, ut unam te beati</l>
<l>                Compositis veneremur armis.</l>
</lg>
<lg>
<l>Sic, diva, te pars usta caloribus</l>
<l>Mundi, ac trioni finitimum latus,</l>
<l>        Sic solis occasusque et ortus,</l>
<l>                Teque, patremque tuum, canamus!</l>
</lg>
</div2>

<div2 id='GeCB302' n='p2' type='poem'>
<head>
EX <name type='nation'>ITALICIS</name> <name type='person'>MARINI</name>.
</head>
<head>Alla lancia di <name type='person'>Longino</name>. <abbr expan='Madrigale'>Madr.</abbr> del <name type='person'>Marino</name>.</head>
<lg>
<l><foreign lang='IT'>Lancia, lancia soave,</foreign></l>
<l><foreign lang='IT'>Lancia non più, ma chiave.</foreign></l>
<l><foreign lang='IT'>Il tuo non è ferire,</foreign></l>
<l><foreign lang='IT'>Ma dolcemente aprire.</foreign></l>
<l><foreign lang='IT'>E n'apri, ò che tesoro,</foreign></l>
<l><foreign lang='IT'>Tesor, ch'acque hà d'argento, e sangue d'oro!</foreign></l>
</lg>




<div3>
<head>
In lanceam.
</head>
<lg>
<l>Felix o salve cuspis, cuspisne vocanda?</l>
<l>Nec laesisse etenim, sed reserare tuum est.</l>
<l><pb n='59' id='s063'/></l>
<l>O clavis potius gazas recludere nata:</l>
<l>Argentum haec unda est: aureus ille cruor.</l>
</lg>
</div3>

<div3>
<head>Alla piaga del costato.</head>
<lg>
<l><foreign lang='IT'>Piaga dolce d`Amore,</foreign></l>
<l><foreign lang='IT'>Già tu piaga non sei,</foreign></l>
<l><foreign lang='IT'>Ma bocca di quel core</foreign></l>
<l><foreign lang='IT'>Che parla à i sensi miei.</foreign></l>
<l><foreign lang='IT'>E quante in te consperse</foreign></l>
<l><foreign lang='IT'>Son stille sanguinose,</foreign></l>
<l><foreign lang='IT'>Tante son per mio ben lingue amorose.</foreign></l>
<l><foreign lang='IT'>O foss'io pur quel ferro, che t'aperse,</foreign></l>
<l><foreign lang='IT'>Ch'immerso, ou'ei s'immerse:</foreign></l>
<l><foreign lang='IT'>Sì meglio potess'io</foreign></l>
<l><foreign lang='IT'>Le Voci odir de l'impigiato mio.</foreign></l>
</lg>
</div3>

<div3>
<head>
In vulnus lateris.
</head>
<lg>
<l>Vulnus amore patens, non vulnus pectoris, os es,</l>
<l>Os es, quo nobis cordis aperta patent.</l>
<l>Sanguinis effusae quot sunt hoc vulnere guttae,</l>
<l>Tot puto mi linguas dicere: <name type='person'>Christus</name> amat.</l>
<l>Eia, age, mens, intro sequere o vestigia ferri,</l>
<l>Verbaque de liquido dulcia fonte bibe. (*)</l>
</lg>
<note>(*) Hic paullum mihi discedendum putavi a <name type='person'>MARINO</name>. Vix enim fert Latini sermonis atque ingenii modestia, ut optet aliquis <q who='Marino'>lancea fieri</q> et <q who='Marino'>os cordis intrare</q>, ut commodius cum altero loqui posset. Cor est fons orationis ac verborum, dulcius ex ipso fonte bibuntur aquae.</note>

<pb n='60' id='s064'/>
</div3>

<div3>
<head>
La Corona delle Spine.
</head>
<lg>
<l><foreign lang='IT'>Hor sì, che ben potrà dirsi la Spina</foreign></l>
<l><foreign lang='IT'>De le piante Reina,</foreign></l>
<l><foreign lang='IT'>Poiche de si bei fregi</foreign></l>
<l><foreign lang='IT'>In corona la chioma al Rè de' Regi.</foreign></l>
</lg>
<lg>
<l><foreign lang='IT'>In qual parte cogliesti, ò Rè dolente,</foreign></l>
<l><foreign lang='IT'>Quel serto aspro, e pungente?</foreign></l>
<l><foreign lang='IT'>Forse colà ne l'Horto</foreign></l>
<l><foreign lang='IT'>Dove dianzi cadesti essangue, e smorto?</foreign></l>
</lg>
<lg>
<l><foreign lang='IT'>Ahi, che di quelle spine, onde feconda</foreign></l>
<l><foreign lang='IT'>Per me la terra abbonda.</foreign></l>
<l><foreign lang='IT'>Zelo d'amor Soverchio</foreign></l>
<l><foreign lang='IT'>T'hà fatto al crine ingiurioso cerchio.</foreign></l>
</lg>
<lg>
<l><foreign lang='IT'>Ecco colà la vittima spinata,</foreign></l>
<l><foreign lang='IT'>Ad Abraam mostrata,</foreign></l>
<l><foreign lang='IT'>Ecco il Rogo spinoso</foreign></l>
<l><foreign lang='IT'>Dove vide Mosè Dio stesso ascoso.</foreign></l>
</lg>
<lg>
<l><foreign lang='IT'>Glorioso Diadema, il cui splendore</foreign></l>
<l><foreign lang='IT'>Rende infamia honore:</foreign></l>
<l><foreign lang='IT'>A gli ornamenti tuoi</foreign></l>
<l><foreign lang='IT'>Cedan l`Indiche gemme, e gli ostri Eoi.</foreign></l>
</lg>
<lg>
<l><foreign lang='IT'>A quelle punte sanguinose, e belle</foreign></l>
<l><foreign lang='IT'>Hanno invidia le stelle.</foreign></l>
<l><foreign lang='IT'>E teco brama, e vole</foreign></l>
<l><foreign lang='IT'>La corona de' rai cangiare il Sole.</foreign></l>
</lg>

<pb n='61' id='s065'/>
<lg>
<l><foreign lang='IT'>Hor questa, ch' à Giesù circonda il crine</foreign></l>
<l><foreign lang='IT'>Treccia d'acute spine,</foreign></l>
<l><foreign lang='IT'>Fà tu, che sempre sia</foreign></l>
<l><foreign lang='IT'>Siepe de la tua vigna, Anima mia.</foreign></l>
</lg>
<lg>
<l><foreign lang='IT'>Cosi giamai per froda, ò per inganno</foreign></l>
<l><foreign lang='IT'>Furar non ti potranno</foreign></l>
<l><foreign lang='IT'>I ladroni d'Averno</foreign></l>
<l><foreign lang='IT'>De la gratia divina, il frutto eterno.</foreign></l>
</lg>
<lg>
<l><foreign lang='IT'>O di la voce flebile e pietosa,</foreign></l>
<l><foreign lang='IT'>Apri mi, ò cara sposa,</foreign></l>
<l><foreign lang='IT'>Che'l tuo celeste amante</foreign></l>
<l><foreign lang='IT'>Di vermiglie rugiade hà il crin stillante.</foreign></l>
</lg>
</div3>

<div3>
<head>
In coronam spineam.
</head>
<lg>
<l>Huic, cedri et vites, regnum concedite spinae,</l>
<l>        De spina hac regnum rex sibi serta petit.</l>
<l>Quis tibi serta locus, bone rex, dedit aspera? an hortus,</l>
<l>        Exsanguem qui te seminecemque habuit?</l>
<l>Quin sceleris nostri de sentibus horrida sancto</l>
<l>        Immensus capiti serta viebat amor.</l>
<l>Victima adest spinis quam nexam vidit Abramus,</l>
<l>        Ardens ecce rubus, quo DEUS ipse latet.</l>
<l>Sancta corona! per hanc infamia cedit honori,</l>
<l>        Pallet ad hanc, <name type='nation'>Tyrius</name> quidquid et <name type='nation'>Indus</name> habent.</l>
<l>Ipsa en! purpureis decedunt sidera punctis,</l>
<l>        Hos radios pulcher sol velit esse suos.</l>
<l>Hac, quae divinum cingit caput aspera spina,</l>
<l>        Semper erit cordis vinea saepta mei.</l>
</lg>
<lg>
<l><pb n='62' id='s066'/></l>
<l>Sic ab avernali munita latrone tenebit</l>
<l>Felix, quem fructum gratia dia tulit.</l>
<l>Audi, mens, vocem valvas aperire iubentis</l>
<l>Sponsi, en purpureo quam coma rore madet!</l>
</lg>
</div3>
</div2>

<div2 id='GeCB303' n='p3' type='poem'>
<head>
SOTERIA PRO ILLUSTRISSIMO HEROE <name type='person'>GERLACO ADOLPHO DE MUNCHHAUSEN</name> <date value='1739-12-dd'><abbr expan='Mense Decembri'>M. DEC.</abbr> MDCCXXXVIIII.</date>
</head>
<lg>
<l>Salve, cara manus, quam te vidisse triumpho!</l>
<l>        Quantae o laetitiae nuntia, pignus, ades!</l>
<l>Ut iuvat hinc laetis tanta argumenta labellis</l>
<l>        Pressisse, hinc udis applicuisse oculis?</l>
<l>Saepe, manus, vitae solatia firma tulisti,</l>
<l>        Auxiliumque meae, gaudia saepe, manus.</l>
<l>Nunc vitam dominique, meamque tulisse salutem</l>
<l>        Ipso mi obtutu, cara videre manus.</l>
<l>Lurida <name type='place'>Leiniacos</name> nam Fama vagata per agros,</l>
<l>        Mendax sed solidum fingere rara, tulit:</l>
<l>Morbonae stratus celeri <name type='person'>Munchhusius</name> ictu</l>
<l>        Aut fuit! aut animam iam moriturus agit.</l>
<l>Hei mihi! qualis eram, cum primum hic nuntius aures</l>
<l>        Perculit! ut stupuit lingua animusque mihi!</l>
<l><pb n='63' id='s067'/></l>
<l>Mox ubi se primo mens a terrore recepit,</l>
<l>        Atque suis vinclis libera lingua fuit.</l>
<l>Secretumque petens, atque ore in vota soluto,</l>
<l>        (Quid superesset enim?) talia verba precor:</l>
<l>Sicne, Pater, placuit tua tot bona munera nobis</l>
<l>        Cum <name type='person'>MUNCHHUSIADE</name> tollere cuncta simul?</l>
<l>Nimirum indignis: quis enim negat? At tua tanto</l>
<l>        Post inter dignos gloria maior erit.</l>
<l>Nam sunt, pauca licet fortasse, at plena supersunt</l>
<l>        <name type='person'>MUNCHHUSI</name> meritis pectora, plena tuis.</l>
<l>Hunc ergo nobis vel per miracula redde!</l>
<l>        Nos tanto dignos munere redde, Pater.</l>
<l>Vix ea fatus eram, cum apes bona corde refulgens,</l>
<l>        Qualis per tenebras visa lucerna procul</l>
<l>Non pepulisse metum valet, at minuisse timorem</l>
<l>        Apta, animum pendentem inter utrumque tenet.</l>
<l>Sic mihi tertia lux inter spes atque timores</l>
<l>        Exigitur; sed lux quaelibet annus erat.</l>
<l>Hora venit tandem tardissima, qua sonor aeris</l>
<l>        Intorti arrectis auribus excipitur;</l>
<l>Qui monet, allatas venisse ex urbe tabellas:</l>
<l>        Importunus ego flagito litterulas.</l>
<l>Ut vidi, ut cera vidi obsignata rubella</l>
<l>        Nomina, me ceris erubuisse magis,</l>
<l>Narrant, qui videre: avidus tum vincula rupi,</l>
<l>        Tum domini verbis oscula mille dedi.</l>
<l>Addita <name type='person'>Werlhofi</name> superata pericula pandit</l>
<l>        Littera, et incenso ture pianda monet.</l>
<l>Tum voti damnatus eo in penetralia tecti,</l>
<l>        Hostia ubi pura est mensque manusque Deo.</l>
<l><pb n='64' id='s068'/></l>
<l>Atque haec <reg orig='adiicio'>adicio</reg> gratae ad praeconia mentis:</l>
<l>        Sic pro <name type='person'>MUNCHHUSI</name> vota salute, pater,</l>
<l>Suscepta o semper tibi nos debere, sed ipsi,</l>
<l>        Nos debere etiam gaudia longa iube!</l>
</lg>
</div2>

<div2 id='GeCB304' n='p4' type='poem'>
<head>
IN IMAGINEM ILLUSTRISSIMI <name type='person'>MUNCHHUSII</name>.
</head>
<lg>
<l><name type='person'>Zopyre</name>, dic quis hic est? Aut est <name type='person'>MUNCHHUSIUS</name>, aut est</l>
<l>        <name type='myth'>Musarum</name> templo pictus <name type='myth'>Apollo</name>? Tenes.</l>
</lg>
</div2>

<div2 id='GeCB305' n='p5' type='poem'>
<head>
IN BIBLIOTHECAM <name type='place'>VINARIENSEM</name>.
</head>
<lg>
<l>Salve, bibliotheca, gaza dives,</l>
<l>Ramentis <name type='place'>Dariae</name>, <name type='place'>Tagique</name> arenis,</l>
<l><name type='place'>Ormi</name> baciferaeque margaritis,</l>
<l>Quos montes <name type='place'>Scythiae</name> ferunt, smaragdis,</l>
<l>Quaeque exusta dedit <name type='place'>Corinthus</name> aera,</l>
<l>Textisque <name type='place'>Attalicis</name>, odoribusque</l>
<l><name type='place'>Iudaeae</name> ac <name type='place'>Arabum</name>, saporibusque</l>
<l><name type='place'>Ponti</name> gurgitibus feri petitis,</l>
<l><pb n='65' id='s069'/></l>
<l>Et si cui pretium libido fecit</l>
<l>Merci, bibliotheca praeferenda.</l>
<l>O quam te iuvat ingredi, tuoque</l>
<l>Collectum gremio lubet videre</l>
<l>Ingens concilium, pium, verendum,</l>
<l>Summorum ingeniisque, litterisque,</l>
<l>Et laude eloquii gravis, virorum.</l>
<l>Laetus condiderim tuo in recessu</l>
<l>Soles, quotquot eous axis adfert.</l>
<l>Tum, quos pulvis habet meae palaestrae,</l>
<l>Se mens evacuat molestiarum,</l>
<l>Tum se mens recreat, renasciturque</l>
<l>Quidquid perdiderat modo vigoris.</l>
<l>Salve, bibliotheca <rs type='person' n='Guilelmus Ernestus'>GUILLIELMI</rs></l>
<l><rs type='person' n='Guilelmus Ernestus'>ERNESTI</rs> patriae patris tuique,</l>
<l><name type='myth'>Absyrti</name> miserum qui <name type='myth'>Pentheique</name></l>
<l>Fatum abs te prohibet, palatiique</l>
<l>Augusti medio sinu locatam</l>
<l>Sumptu non modico fovetque alitque.</l>
<l>Huic tu reddere gratiam statori</l>
<l>Dignam bibliotheca, sic memento,</l>
<l>Ut nomen venerabile atque sacrum</l>
<l>Serorum ad sobolem feras nepotum,</l>
<l>Ac per te didicisse <rs type='person' n='Guilelmus Ernestus'>GUILLIELMUM</rs></l>
<l><rs type='person' n='Guilelmus Ernestus'>ERNESTUM</rs> velit occidens et ortus.</l>
</lg>
</div2>

<div2 id='GeCB306' n='p6' type='poem'>
<pb n='66' id='s070'/>
<head>
IN PUELLAM PRIMIS VITAE DIEBUS DEFUNCTAM.
</head>
<lg>
<l>Fecerat Heroum <name type='person'>SCHWARZFELSIA</name> <name type='person'>MARSCHALLORUM</name>,</l>
<l>Antiquam trina natorum stirpe beatam,</l>
<l>Illustremque domum. nos mirabamur in illis</l>
<l>Magnanimi PATRIS, et defunctorum instar AVORUM.</l>
<l>Spes erat et votum, formosae expressa PARENTIS,</l>
<l>Felicisque AVIAE, natas, simulacra tueri.</l>
<l>Vocibus exorata piis favisse videntur</l>
<l>Numina. femineo praegnans <name type='person'>SCHWARZFELSIA</name> foetu</l>
<l>Ibat, grande sui generis decus atque MARITI.</l>
<l>Illum formarant foetum <name type='myth'>Charitesque</name> <name type='myth'>Venusque</name>.</l>
<l>Ast eadem invidit foetum vaga mater amorum</l>
<l>Terris. namque metus subiit, ne frigida posthac</l>
<l>Ara foret, neu grata <name type='myth'>Paphos</name> deserta iaceret.</l>
<l>Alter et ille metus subiit, quondam <name type='myth'>Paris</name> alter</l>
<l>Ne surgat, recidat ne spretae iniuria formae</l>
<l>In proprium quondam caput, altera <name type='myth'>Troia</name>, vel alter</l>
<l>Olim <name type='myth'>Pelides</name> pro laeso pugnet <name type='myth'>Atride</name>.</l>
<l>Isthoc exsternata metu <name type='myth'>Cytherea</name>, subinde</l>
<l>Exagitat monstris gravidam, terroribus implet</l>
<l>Inque ipsa infantem tantum non strangulat alvo.</l>
<l>Editur exactis formosa decensque puella</l>
<l>Temporibus, MATRI nec dissimulanda, nec ipsi</l>
<l>Dissimilis <name type='myth'><corr sic='Paphae' resp='transcriber'>Paphiae</corr></name>, verum heu! nimium brevis aevi.</l>
<l><pb n='67' id='s071'/></l>
<l>Qualis divorum, cum vix apparuit, <name type='myth'>Iris</name></l>
<l>Nuntia, purpureum ducens in nubibus arcum</l>
<l>Diffugit, et visu mortales fallit inani:</l>
<l>Talis diva puella fugit, moestosque PARENTES</l>
<l>Deserit, et caeli formosum transit in astrum.</l>
<l>Parce, precor, <name type='myth'>Cytherea</name>, istos depone timores</l>
<l>Quidquid producet <name type='person'>SCHWARZFELSIA</name>, mite, piumque,</l>
<l>Et castum fuerit, nec formidabile regnis,</l>
<l>Diva, tuis. Depone igitur, Dea, pone timores!</l>
</lg>
</div2>

<div2 id='GeCB307' n='p7' type='poem'>
<head>
<name type='person'>FRID. GOTTHILF MARSCHALLO DICTO GREIFF</name> MAECENATI <name type='place'>VINARIENSI</name> NUPTIAS ALTERAS CUM <name type='person'>FRIDERICA BIBIANA EX BOSIIS VIDUA BREITENBAUCHIANA</name> CELEBRANTI <date value='1727-mm-dd'><abbr expan='Anno'>A.</abbr>MDCCXXVII.</date>
</head>
<lg>
<l>Dicite iter, <name type='myth'>Musae</name>, quo non felicius ullum,</l>
<l>Quamvis ille diu terra iactatus et alto,</l>
<l>Fecit <name type='person'>GRYPHIADUM</name> bona gloria <name type='person'>MARSCHALLORUM</name>.</l>
<l><pb n='68' id='s072'/></l>
<l>        Palladium ille, Deum praeclaro munere missus</l>
<l><name type='person'>Elmicolis</name>, pignus publicae (metre!) columenque salutis,</l>
<l>Fuerat (metre!) ad carum tandem visurus <name type='person'>Achatem</name>,</l>
<l>Qua se <name type='place'>Sala</name> pater <name type='place'>Pactolidos</name> aemulus undae,</l>
<l><name type='place'>Hesperiive Tagi</name>, praedivite iactat arena,</l>
<l>(Sive umbrose tua derasa est, <name type='place'>Pinifer</name>, alvo,</l>
<l>Sive est ipsa suo tellus gravidata metallo)</l>
<l><name type='nation'>Thuringos</name> satagitque suis arcere <name type='nation'>Variscis</name>.</l>
<l>        Hospitis adventu ingentis laetatur <name type='person'>Achates</name>,</l>
<l>Maximus ingenio, Phoebei carminis auctor,</l>
<l>Consilio praestans, neque <name type='person'>GRYPHO</name> indignus amico;</l>
<l>Sed commune bonum reliquis non invidet. Ergo</l>
<l><name type='person'>GRYPHIADEM</name> secum vicinos ducit in agros,</l>
<l>(Forte vocatus erat) mensis genialibus umbram.</l>
<l>Ille quidem exoptatus, ob hanc sed gratior umbram,</l>
<l>        Consueto hic <name type='person'>GRYPHUS</name>  sibi visus alacrior, ipse,</l>
<l>Cur esset? quaerit secum. praesaga futuri</l>
<l>Scilicet augurium mens movit. ut illa genetrix</l>
<l>Cui deplorati ignarae praesentia quondam</l>
<l>Oblata est gnati, placido rubicundula ab igne,</l>
<l>Certa est laetitiae, miratur nescia causam.</l>
<l>        Victa fames epulis fuerat, mensaeque remotae:</l>
<l>Forte venit gentisque suae, sexusque, locique,</l>
<l>Eximium decus, antiquorum pulchra propago</l>
<l><name type='person'>BOSIADUM</name>, notos olim visura penates,</l>
<l>Cognatumque larem. Latet atro condita peplo</l>
<l>Forma, et conspicuum quidquid solet esse decoris.</l>
<l>Lugubri tegitur vitta frons, tempora, collum,</l>
<l><pb n='69' id='s073'/></l>
<l>Textilis umbra ipsos obscurat luminis orbes,</l>
<l>Nec sacros patitur vultus atque ora videri.</l>
<l>Quin et moeror edax tristi pallore genarum</l>
<l>Purpureum candorem hebetarat. At aurea qualis</l>
<l><name type='myth'>Phoebe</name> per tenuem non cessat pulchra videri</l>
<l>Translucens nebulam; vel qualis frater <name type='myth'>Ianae</name></l>
<l>Obscura quamvis velatus nube sagittas</l>
<l>Flammiferas tamen emittit, terrisque calorem</l>
<l>Impertit; qualis picto <name type='myth'>Thaumantias</name> arcu</l>
<l>Stillantes inter lacrimas formosior exit:</l>
<l>Tales nec formam exstinguunt in <name type='person'>BOSIDE</name> luctus,</l>
<l>Nec dulces perimunt vivacis luminis ignes,</l>
<l>Talis amabilior <name type='person'>BOSIS</name> lacrimosa videtur.</l>
<l>        Conspicit hanc pietate ingens facilisque moveri</l>
<l>Heros, et causas lugendi quaerit, et audit:</l>
<l>Ingemuitque suo simul illiusque dolore,</l>
<l>Saucius ipse animi miseram solarier audet.</l>
<l>Pauca refert <name type='person'>BOSIS</name>, numero si verba putare</l>
<l>Fas est, sed paucis dixit quam plurima verbis.</l>
<l>Qualia telluris gremio suscepta feraci</l>
<l>Semina tecta latent, mox incipiuntque moveri,</l>
<l>Vivere vique sua, et speratos fundere fructus:</l>
<l>Talia verba manent <name type='person'>MARSCHALLI</name> mente reposta</l>
<l><name type='person'>BOSIDOS</name>, atque imis gliscunt concepta medullis.</l>
<l>Dumque ea retractat sollers, dum dulcis imago</l>
<l><name type='person'>BOSIDOS</name> ante oculos, mentem versatur et ipsam,</l>
<l>Aut amor, aut primum nascenti par quid amori,</l>
<l>Sollicitum reddit <name type='person'>GRYPHUM</name>: dispar sed amori</l>
<l>Plebeio, quidquid fuit, hoc fuit. ille revinctis</l>
<l><pb n='70' id='s074'/></l>
<l>Infans luminibus, temere (metre!) vertiginis instar</l>
<l>Actus, adhaerescit subito, verum ocior aura</l>
<l>Avolat, et miseros fugiens desolat amantes.</l>
<l>Herois sed amor mentemque habitumque virilem</l>
<l>Gestat, acuta tuens, et constanti pede fertur.</l>
<l>        Quin adit horrendum <reg orig='sexcentis'>sescentis</reg> auribus illud</l>
<l>Et linguis totidem monstrum ad male dicta ferenda,</l>
<l>Sed bona vix unam patiens penetrare per aurem,</l>
<l>Languidula et reddens lingua, modo reddere tota</l>
<l>Dignetur, Famae nomen posuere vetusti.</l>
<l>Naturae haec oblita suae bona tantaque totque</l>
<l><name type='person'>BOSIDOS</name> enumerat, nihil adspergitque sinistri,</l>
<l>Surda velut vitiis, solis virtutibus aures</l>
<l>Praebeat et linguas. Ergo iam laetior Heros,</l>
<l>(Qualis ubi gyros Iovis ales in aethere longos</l>
<l>Duxit, et in praedam devixit lumina, tandem</l>
<l>Praepes adest, praedamque petit, fruiturque petita)</l>
<l>Adveniens et amare fatetur, et optat amari.</l>
<l>        Ipsa, verecundi quantumvis gloria sexus,</l>
<l>Non multum sancto <name type='person'>GRYPHI</name> pugnavit amori.</l>
<l>Nam vix illa virum fama meritisque decorum</l>
<l>Viderat, et qualis ludos vel seria obiret,</l>
<l>Cum subit ingenuam tacita admiratio mentem.</l>
<l>En quo se summo iactat <name type='place'>Franconia</name> cive!</l>
<l>Hic vir, hic est, inquit, sua cui <name type='place'>Vinaria</name> summis</l>
<l>Laudibus elato tamen inferiora dedisse</l>
<l>Se credit meritis, hic quo prudentia magni</l>
<l><name type='person'>GUILLIELM-ERNESTI</name> sero celebrabitur aevo.</l>
<l>Quam digne mens tanta habitat! quantum instar in illo est!</l>
<l><pb n='71' id='s075'/></l>
<l>Quis vigor ex oculis fulget! qui frontis honores!</l>
<l>Coniuge quam gaudes pia <name type='person'>SCHWARZENFELSIA</name> tanto.</l>
<l>Vivere nam putat, et felicem reddere <name type='person'>GRYPHUM</name>,</l>
<l>Quae superos inter fortunatum exigit aevum,</l>
<l>Tam stellas inter radians, quam fulserat inter</l>
<l>Mortales. Paulo sed post errore perempto,</l>
<l>Qualia ab Oceano surgenti sidere Phoebo</l>
<l>Submittunt radios, talis concedit amori</l>
<l>Maiori face praestingui admiratio passa,</l>
<l>Et paribus <name type='person'>GRYPHUM</name> modo flammis urit et ardet.</l>
<l>        Felices flammae, caelestibus ignibus ignes</l>
<l>Accensi, o salve iuncta TIBI <name type='person'>BOSIDE</name> felix</l>
<l><name type='person'>GRYPHIADE</name>, o salve <name type='person'>MARSCHALLO</name> <name type='person'>BOSI</name> beata</l>
<l>Coniuge, quis valeat vestras aequare canendo</l>
<l>Fortunas? idem cui vestras carmine Phoebus</l>
<l>Dicere posse dedit dotes. pulcherrima merces</l>
<l>Virtutis, <name type='person'>MARSCHALLE</name>, tuae dulcissima <name type='person'>BOSIS</name>,</l>
<l>Virtutisque, O <name type='person'>BOSI</name>, tuae <name type='person'>MARSCHALLIUS</name> Heros!</l>
<l>Iamque unum superest, VOBIS pia vota, quod addant,</l>
<l>Nec pietas ultra est quo progrediatur, ut idem</l>
<l>Fortunae finis vestrae ac virtutibus instet,</l>
<l>Lux nimirum eadem, vestros quae solvet amores.</l>
</lg>
</div2>

<div2 id='GeCB308' n='p8' type='poem'>
<pb n='72' id='s076'/>
<head>
IN NATALEM <rs type='person' n='FRIEDRICh GOTTHILF MARSCHALL gen. GREIFF'>MAECENATIS</rs> <term type='literary'>HENDECASYLLABI</term>.
</head>
<lg>
<l>Qualis sidereas <name type='myth'>Diana</name> flammas</l>
<l>Praestinguit, roseum caput sereno</l>
<l>Monstrans plena polo; praealta qualis</l>
<l>Cupressus graciles premit myricas;</l>
<l>Qualis per steriles micare arenas</l>
<l>Iaspis cernitur, aut virens smaragdus:</l>
<l>Talis prae reliquis micat diebus</l>
<l>Exoptata dies, dies beata,</l>
<l>Quae se <name type='person'>GRYPHIADEN</name> dedisse terris,</l>
<l>Et cum <name type='person'>GRYPHIADE</name> BONO bonarum</l>
<l>Rerum vim tribuisse, gloriatur.</l>
<l>Magnam in corpore dignitatem, et oris</l>
<l>Magnam cum gravitate suavitatem,</l>
<l>Magnumque ingenium, capax bonarum,</l>
<l>Quae sunt usque, avidumque litterarum,</l>
<l>Plenum consilii boni citique,</l>
<l>Quodque odisse malas strophas malorum</l>
<l>Mordaci cane et angue peius ausit,</l>
<l>Recta simplicitate sed bonorum</l>
<l>Nil praestantius arbitretur usquam.</l>
<l>Quis non iure tuo te gloriari</l>
<l><pb n='73' id='s077'/></l>
<l>Dicat, fausta dies, dies beata,</l>
<l>Tanto quae reliquis praeis diebus,</l>
<l>Quanto <name type='person'>GRYPHIADEN</name> tuum eminere</l>
<l>Virtute et meritis videmus illos,</l>
<l>Quos virtus sua collocavit astris.</l>
<l>At tu fausta dies, dies beata,</l>
<l>Saepe, at candidior beatiorque</l>
<l>Ut semper redeas, rogo, memento.</l>
<l>Cum tu, fausta, iterum, dies, redibis</l>
<l>(Dictum auri, tacitae volo et fideli,</l>
<l>Quo tu splendidior velis redire)</l>
<l>Magnum <name type='person'>GRYPHIADEN</name>, suum parentem,</l>
<l>Risu se lepido puella dulcis,</l>
<l>Et matri similis, videre dicet.</l>
</lg>
</div2>

<div2 id='GeCB309' n='p9' type='poem'>
<head>
IN NATALEM <rs type='person' n='FRIEDRICh GOTTHILF MARSCHALL gen. GREIFF'>MAECENATIS</rs>.
</head>
<lg>
<l>Lux optata veni bonum Patroni</l>
<l>Natalem referens, diem beatum,</l>
<l>Quo non splendidiorve cariorve</l>
<l>Nobis Oceano dies Eoo</l>
<l>Surgens Hesperium petit cubile.</l>
<l>Quae cum <name type='person'>GRYPHIADE</name> bono salutem</l>
<l>Donasti populoque Principique,</l>
<l>Asylum miseris pium ancoramque,</l>
<l><pb n='74' id='s078'/></l>
<l>Palloremque strophis malis malorum,</l>
<l>Partem Castaliae bonam catervae,</l>
<l>Magnum Castaliae decus coronae.</l>
<l>Lux optata venit micatque Olympo.</l>
<l>Surge o <name type='person'>GRYPHIADUM</name> decus, resurge!</l>
<l>Moerori satis est pio tributum.</l>
<l>Haec lux laetitiam, Patrone, quaerit.</l>
<l>Hoc poscit genius die meracum!</l>
<l>Hinc o hinc <name type='myth'>Lachesis</name> sororque <name type='myth'>Clotho</name></l>
<l>Mutata incipiant colo futurae</l>
<l>Aetatis solido tibi metallo</l>
<l>Auri ducere fila longa, firma!</l>
<l>Hinc o hinc fugiat dolorque acerbus,</l>
<l>Et languor gravis et molesta ravis.</l>
<l>Et nox pervigil inquiesque curis.</l>
<l>Haec et si super haec molesta quaequam</l>
<l>Magno <name type='person'>GRYPHIADAE</name>, ferenda ventis</l>
<l>Demus, qui streperum subinde vulgus,</l>
<l>Claustris Aeoliae ruunt cavernae.</l>
<l>I plebs seditiosa, turbulenta,</l>
<l>I sentina malorum, abite faeces!</l>
<l>Ut sudum redeat, serenitasque</l>
<l>Frontem <name type='person'>GRYPHIADAE</name>, sacram <name type='myth'>Minervae</name></l>
<l>Arcem, lumine compleat benigno.</l>
<l>Haec si munera, lux amica, <name type='person'>GRYPHO</name> et</l>
<l>Nobis praestiteris, mero quotannis</l>
<l>Te laeti celebrabimus, quotannis</l>
<l>Molli carmine te bonam canemus.</l>
</lg>
</div2>

<div2 id='GeCB310' n='p10' type='poem'>
<pb n='75' id='s079'/>
<head>
IN NATALEM <rs type='person' n='FRIEDRICh GOTTHILF MARSCHALL gen. GREIFF'>MAECENATIS</rs>.
</head>
<lg>
<l>Quid tuo maius pietas rogare</l>
<l><name type='person'>GRYPHE</name>, natali; meminisse <name type='myth'>Musa</name></l>
<l>Ipsa quid maius queat? invidendum.</l>
<l>        Quid magis esse:</l>
</lg>
<lg>
<l>Quam quibus te muneribus beatum</l>
<l>Hic dies cernit. Quid enim precetur</l>
<l>Unico maius meliusque mater</l>
<l>        Provida gnato,</l>
</lg>
<lg>
<l>Sana quam mens ut validum gubernet</l>
<l>Corpus a turpi intemerata labe,</l>
<l>Nesciens ulla trepidare culpa,</l>
<l>        Conscia recti.</l>
</lg>
<lg>
<l>Adde, quae malit sapiens habere,</l>
<l>Nec tamen ploret fugere acta ventis:</l>
<l>Dignitas, famae decus, et bonarum</l>
<l>        Copia rerum:</l>
</lg>
<lg>
<l>Sancta coniux, et soboles beata,</l>
<l>Principum laus et studium virorum,</l>
<l>Turba amicorum, numerus clientum,</l>
<l>        Gratia plebis.</l>
</lg>
<lg>
<l><pb n='76' id='s080'/></l>
<l>Ista, natalis tibi quae reduxit</l>
<l>Munera, et si quid pote maius, olim,</l>
<l><name type='person'>GRYPHE</name>, miretur tibi contigisse</l>
<l>        Serior aetas.</l>
</lg>
<lg>
<l>Et tuorum in te videant nepotum</l>
<l>Filii amicae (metre!) documenta <name type='myth'>Parcae</name>.</l>
<l>Filiorum tu videas beatos</l>
<l>        <name type='person'>GRYPHE</name>, nepotes.</l>
</lg>
</div2>

<div2 id='GeCB311' n='p11' type='poem'>
<head>
FAMILIA <rs type='person' n='FRIEDRICh GOTTHILF MARSCHALL gen. GREIFF'>MAECENATIS</rs> CUM IPSO IN SECESSU VILLAE AGENTE.
</head>
<lg>
<l><name type='person'>Asmanni</name> veteris nobile praedium,</l>
<l>Cuius fertilibus ludere vallibus</l>
<l><name type='place'>Elmus</name> sollicito murmure garrulus</l>
<l>Gaudet, iam tibi fas tollere verticem</l>
<l>Caelo, iam tibi fas dicier inclutae</l>
<l><name type='person'>GRYPHORUM</name> sobolis (maximus hic honor,)</l>
<l>Nidum, quem gremio iam refoves tuo.</l>
<l>Sed te, villa decens, hoc meminisse fas,</l>
<l>Quae tam conspicuis gratia honoribus</l>
<l>Persolvenda siet. Sanguine te bono</l>
<l>Compensare decet, quod modo perdidit</l>
<l><pb n='77' id='s081'/></l>
<l>De vena dominus: te dare vel citis</l>
<l><name type='place'>Elmi</name> <name type='myth'>Naidibus</name>, te dare turbidis</l>
<l>Asportanda notis, quae dominam premunt,</l>
<l>Insons quique caput discruciat dolor:</l>
<l>Natalemque hilarem reddere filio,</l>
<l>Et morbo rapido qui periit vigor,</l>
<l>Nec plene rediit, ter quater addere.</l>
<l>Hanc te, villa, decet reddere gratiam.</l>
<l>Sed nunc incolumes, villa penatibus</l>
<l><name type='person'>Marschallos</name> avidis, (reddere tempus est.)</l>
</lg>
</div2>

<div2 id='GeCB312' n='p12' type='poem'>
<head>
CUM VENAM SECARET POSTRIDIE DOMINICAE QUASIMODOGENITI.
</head>
<lg>
<l>Vena salit <name type='person'>Grypho</name>, morbi fugite ocius omnes.</l>
<l>Bilis acerba tuo carcere missa fuge;</l>
<l>Huc, <name type='myth'>Medea</name>, novosque bonosque infunde liquores</l>
<l>Ut quasi nunc genitus vivere saecla queat.</l>
</lg>
</div2>

<div2 id='GeCB313' n='p13' type='poem'>
<pb n='78' id='s082'/>
<head>
CUM VENAM SECARET <rs type='person' n='FRIEDRICh GOTTHILF MARSCHALL gen. GREIFF'>MAECENAS</rs>.
</head>
<lg>
<l>Nunc age Colchiacas, chirurge, accingere in artes</l>
<l>Quidquid inest vitii vena soluta vomat.</l>
<l>Influat ast quidquid silvae montesque salubre</l>
<l>De magnae matris progenuere sinu.</l>
<l>Hac ab luce bonas <name type='person'>MARSCHALLUS</name> ut ordinet annos,</l>
<l>Morbisque intactus tempora cana gerat.</l>
</lg>
</div2>

<div2 id='GeCB314' n='p14' type='poem'>
<head>
FILIO POSTRIDIE EIUS DIEI VENAM SECANTI.
</head>
<lg>
<l>Non ego Medeae, quod heri, confugero ad artes</l>
<l>Ex senibus iuvenes <name type='myth'>Colcha puella</name> dedit:</l>
<l>Hunc iuvenem mihi redde senem, qua corpora <name type='myth'>Phoebe</name></l>
<l>Curas, quaque aevum vivitur ingenio.</l>
</lg>
</div2>

<div2 id='GeCB315' n='p15' type='poem'>
<pb n='79' id='s083'/>
<head>
<name type='person'>GRYPHO</name> ADULESCENTULO CUM GLADIO PRIMUM ACCINGERETUR.
</head>
<lg>
<l>Traditur ingenui gladius gestamen honoris</l>
<l>Pulchro, <name type='myth'>Castalides</name> plaudite! <name type='person'>GRYPHIADAE</name>.</l>
<l>Non ille hoc umquam placida vos sede movebit,</l>
<l>Nec stolida audebit caedere vi lapides.</l>
<l>Ast iuris si forte vias iniuria claudat,</l>
<l>Et vestrum decus hoc asseret, atque suum.</l>
<l>Munere pro tali vestro date praemia <name type='person'>GRYPHO</name>,</l>
<l>Praefecti quondam cingat ut ense latus.</l>
</lg>
</div2>

<div2 id='GeCB316' n='p16' type='poem'>
<pb n='80' id='s084'/>
<head>
<rs type='person' n='Marschall gen. Greiff'>EIDEM</rs> SED MENSE CITIUS, QUAM PAR ERAT, PER ERROREM NATALEM GRATULATUR.
</head>
<lg>
<l>Si mihi, <name type='person'>Gryphiadum</name> columenque decusque secundum</l>
<l>Quam felix madida guttula nare cadit;</l>
<l>Tam largos fundat Clario de fonte liquores</l>
<l><name type='myth'>Phoebus</name>, ita ingenii vena beata fluat:</l>
<l>Tam mihi charta tuo madeat natale canendo,</l>
<l>Quam nunc de nasi mappula rore madet.</l>
<l>Castalis in mucum concreta tenaciter haeret,</l>
<l>Et licet urgenti paucula verba dedit.</l>
<l>Quam mihi stilla frequens cruda de nare pependit,</l>
<l>Tam tibi natalem prospera multa beent.</l>
</lg>

<p>
Si quaeris causam ita mucosi carminis, respondebit
</p>
<cit><bibl>LUCRETIUS IIII, 333</bibl><q>
<lg>
<l>Lurida praeterea fiunt, quaecumque tuentur</l>
<l>Arquati, quia luroris de corpore eorum</l>
<l>Semina multa fluunt.</l>
<l>Mucida nimirum fiunt, quaecumque loquuntur</l>
<l>Mucosi, quia mucoris de gutture eorum</l>
<l>Semina multa fluunt.</l>
</lg>
</q></cit>
</div2>

<div2 id='GeCB317' n='p17' type='poem'>
<pb n='81' id='s085'/>
<head>
<rs type='person' n='Marschall gen. Greiff'>EIDEM</rs> BIDUO TARDIUS.
</head>
<lg>
<l>Dum stulti vitant vitia, in contraria currunt.</l>
<l>        Ut fugeret sordes prodigus ille fuit.</l>
<l>Musa quidem bis nostra tuum, blandissime <name type='person'>Gryphum</name>,</l>
<l>        Natalem coluit, carmina bina tulit.</l>
<l>Utraque sed pietas poterat vitiosa videri,</l>
<l>        Altera, quae praeceps, altera tarda fuit.</l>
<l>Mitior, aequior es, parcis contemnere utramque:</l>
<l>        Altera nam fervens, altera longa fuit.</l>
<l>Sic tibi Nestoreos redeat natalis in annos,</l>
<l>        Vitae et procedant aurea fila tuae.</l>
</lg>
</div2>

<div2 id='GeCB318' n='p18' type='poem'>
<head>
IN NATALEM <name type='person'>C. E. G. MARSCHALLI</name> <name type='place'>IENAE</name> VIVENTIS.
</head>
<lg>
<l>Si quaeris, quid agam tuo, <foreign lang='GR'>)w= (etai=re</foreign>,</l>
<l>Natali; hendecasyllabi docebunt</l>
<l>Pauci. Vivere te, vigere sanam</l>
<l>Sano in corpore vividoque mentem,</l>
<l>Doctis naviter assidere chartis,</l>
<l>Et doctoribus assidere doctis,</l>
<l>Ipsiusque manu DEI regentis,</l>
<l>Et cura sapientiaque patris,</l>
<l><pb n='82' id='s086'/></l>
<l><name type='myth'>Phoenicisque</name> opera tui fideli,</l>
<l>Nec non ingenio tuo modesto,</l>
<l>Inter tot strepitus vagos, pericla,</l>
<l>Morbos, vulnera, scorta, damna, caedes,</l>
<l>Te, <name type='person'>MARSCHALLE</name>, decusque amorque noster,</l>
<l>Salvum degere, et integrum manere;</l>
<l>Tantum gaudeo, laetor ac triumpho,</l>
<l>Quantus visceribus meis, et ipsis</l>
<l><name type='person'>MARSCHALLORUM</name> amor insidet medullis.</l>
<l>Hoc si quaeris, ago tuum celebrans</l>
<l>Natalem, mea lux, amor, voluptas:</l>
<l>Illudque insuper, ut tuo parenti,</l>
<l>Quo nil orbis habet mihi colendum</l>
<l>Maiori pietate vel pudore;</l>
<l>Ut matri, generis sui locique</l>
<l>Augusto decori; tuis ut illis</l>
<l>Germanis, patriaeque principique,</l>
<l>Nostris litterulis, mihique ut ipsi</l>
<l>Haec contingere comprecer beatae</l>
<l>Vitae pignora, quo queamus olim</l>
<l>Talem cernere te fruique tali,</l>
<l>Qualem te loquitur virum futurum</l>
<l>Natalis tuus, intuens benigno</l>
<l>Te nunc sidere; quo queamus olim</l>
<l>Talem <name type='person'>Gryphiaden</name> videre gnatum,</l>
<l>Qualem <name type='person'>Gryphiaden</name> videre patrem,</l>
<l>Non <name type='place'>Vinaria</name> sola gloriatur,</l>
<l>Sed <name type='place'>Germania</name> tota gloriatur.</l>
<l>Haec, si quaeris, ago tuo, <foreign lang='GR'>)w= (etai=re</foreign>,</l>
<l>Natali, et bene te volo valere.</l>
</lg>
</div2>

<div2 id='GeCB319' n='p19' type='poem'>
<pb n='83' id='s087'/>
<head>
IDYLLIUM AD GENEROSUM ADULESCENTEM <name type='person'><abbr expan='C. E. G. MARSCHALLUM DICTUM GREIFF'>C. E. G. M. D. G.</abbr></name> CUM VELLET SIBI CARMINE INCLUDI, QUAE <name type='person'>HORATIO</name> ET POETICAE SUAVITATI OPERAM DANTEM MONERE SOLEBAM.
</head>
<lg>
<l><name type='myth'>Musa</name>, virum memora, <name type='region'>Franco</name></l>
<l> qui sanguine <name type='person'>Gryphum</name>,</l>
<l>Nigra in rupe satus dias in luminis auras</l>
<l>Prodiit. haud <name type='person'>Gryphum</name> nido nigraeve pudendus</l>
<l>Ille quidem rupi fuerit: sed dicere laudes</l>
<l>Ipse suas me iam prohibet. Descende cothurno,</l>
<l><name type='myth'>Musa</name>, leves potius calamos turgentibus infla</l>
<l>Buccis, quos nuper Satyriscus arundine caesos,</l>
<l>Dum Nympham sequitur, me suffurante, reliquit.</l>
<l>Incipe lascivos, Satyrisci tibia, cantus.</l>
<l>Principio quales elephanti tergora densae</l>
<l>Glabra secant rugae, quibus ille dolosque necemque</l>
<l>Compressis subito culicum generi struit, infert:</l>
<l>Talis fronte micare, supercilioque minari</l>
<l>Arguto solet; immo auresque comasque movere,</l>
<l>Ceu solet alternatim deprimere, arrigere, aures</l>
<l><name type='place'>Arcadiae</name> proles, generosae stirpis, asellus.</l>
<l>Quale caput, tales toto sunt corpore nati</l>
<l><pb n='84' id='s088'/></l>
<l><name type='person'>Gryphiadae</name> articuli, mollis manus est, levis est pes,</l>
<l>Fluctuat en humeris, crispat lumbosque natesque.</l>
<l>Pollice reflexo huic cubiti cava tangere blandum est,</l>
<l>Cervicem ac fregisse simul spinamque videri.</l>
<l>Talia quondam epulis inferri oscilla solebant,</l>
<l>Mille instructa aptis compagibus articulorum,</l>
<l>Et, quam iussisses, assumere docta figuram.</l>
<l>Mobile corpus, at est tamen inconstantior illi</l>
<l>Mobiliorque animus, vaga mens volat huc, volat illuc,</l>
<l>Fixa manet nusquam, certa nec sede moratur.</l>
<l>Pulvere sic pyrio tubulus gravis aera turbat,</l>
<l>Sic fatuos volitare ignes per inane videmus,</l>
<l>Quo rapit aut levis aura, trahunt pinguesve vapores.</l>
<l>Hoc adeo norunt, quibus hunc docuisse voluptas</l>
<l>Olim erit ac honor, at nunc est res plena laboris.</l>
<l>Dixeris, Hoc age, quaeso! tibi annuet, Hoc ago, dicet.</l>
<l>Vix duo verba, vel ad summum tria legerit, Ecquid</l>
<l>Vidisti, dicet, tenuatum crura magistrum,</l>
<l>Faunorum de gente virumne, caprumne? repressus</l>
<l>Versiculum absolvet medium, digitumque loquacem</l>
<l>Proferet atque oculos partem torquebit in illam</l>
<l>Qua fratrem putat esse suum, (nam gratia rara</l>
<l>Hos solet esse inter) submissa et voce rogabit,</l>
<l>Ecquid agit frater? plorat? Sequiturne columbam?</l>
<l>Aut ibycem quaerit? Noli curare aliena,</l>
<l>Est tibi namque domi quod agas! festinat, et urget</l>
<l>Exporrectus opus. versus tres dixit, et, An non</l>
<l>Fortis, ait, videor tibi, qui perferre laborem</l>
<l>Tam longum potui? Noli, dulcissime, tantum</l>
<l>Ipse placere tibi nimium, laus propria sordet.</l>
<pb n='85' id='s089'/>
<l>Auriculas paullum demittit, labraque mordet</l>
<l>Subridens, acris pensum aggrediturque, reditque</l>
<l>Mobile ad ingenium. Sic transiit hora, diesque</l>
<l>Sic abeunt. Nemesis mortalibus invida rebus</l>
<l>Scilicet hanc tibi dat mentem, subigitque vagari</l>
<l>Ingenii igniculos, qui quanta incendia possint</l>
<l>Haerentes dare? quamve tuam sparsisse per orbem,</l>
<l><name type='person'>Gryphiade</name>, lucem si certa in sede morentur!</l>
<l>Scilicet haud quidquam est ex omni parte beatum.</l>
<l>Desine lascivos, Satyrisci tibia, cantus.</l>
</lg>
</div2>

<div2 id='GeCB320' n='p20' type='poem'>
<head>
IDYLLIUM.
</head>
<lg>
<l>Natio pacis amans * * studiosa quietis,</l>
<l>Infelix postquam fecit Luccavia cautos:</l>
<l>Ast ubi vis maior capere arma invisa subegit,</l>
<l>Prodiga non animae est dulcis, pedibusque salutem</l>
<l>Quaerere non pudor est, si dextera forte negavit.</l>
<l>Hac de gente aliquis miles novus, anxius arma</l>
<l>Cui sors imperiumque dabat, non tetra libido,</l>
<l>Audierat, cordi metuenda pericula belli</l>
<l>Prae reliquis, quae corpus habet mollissima, membris:</l>
<l>Sed iuveni numquam saliebat laeva papilla:</l>
<l>Hostem etenim si qua procul adventare videret,</l>
<l>Continuo cor totus erat, totus trepidabat:</l>
<l>Callidus ergo rogat sartorem, quo sibi triplex</l>
<l>Subderet aes vesti, qua cor sub parte lateret.</l>
<l>Subridens sartor, braccis, qua parte sedetur,</l>
<pb n='86' id='s090'/>
<l>Orbem aeris validum convexumque illigat arte.</l>
<l>Creverat hoc animus forti munimine * *</l>
<l>Namque venit, videt, atque fugit pro viribus hostem.</l>
<l>Obiicitur saepes fugienti. Hanc insilit, haeret,</l>
<l>Haerentem assequitur longam metuendus ob hastam</l>
<l>Miles, et haerentem festinat figere * *,</l>
<l>Qualem transadigit leporem coquus. Aera resistunt</l>
<l>Mucroni, mortem meditata dat hasta salutem.</l>
<l>Nam levat haerentem spinis atque expedit ictus,</l>
<l>Prosequiturque fugam, * *, mox talia fatur:</l>
<l>Nae sartor, nosti, qua cor sit parte locatum.</l>
</lg>
<lg>
<l>Datum hoc tibi est, <name type='person'>GRYPHE</name>, cui negare nihil possum, ut lepidam fabellam versiculis includerem; sed ea lege atque conditione, ne ea ad contemptum cuiusquam mortalis utare. Habuit habetque gens ista viros fortissimos, quos tu, si sapis, vituperare aut laedere adeo, cavebis.</l>
</lg>
</div2>

<div2 id='GeCB321' n='p21' type='poem'>
<head>
AMICI NUPTIIS.
</head>
<lg>
<l>Sit tibi quae fausto iungenda est omine virgo</l>
<l><name type='person'>Sara</name>, <name type='person'>Rebecca</name>, <name type='person'>Rahel</name>, <name type='myth'>Iuno</name>, <name type='myth'>Minerva</name>, <name type='myth'>Venus</name>.</l>
<l>Sed non imperiosa, nec astu plena nec aestu,</l>
<l>        Rixis atque armis, perfidiaque carens.</l>
</lg>
</div2>

<div2 id='GeCB322' n='p22' type='poem'>
<pb n='87' id='s091'/>
<head>
EPICEDIUM <name type='person'>RUSII</name>, <name type='place'>IENENSIS</name> THEOLOGI.
</head>
<lg>
<l><name type='nation'>Sionidum</name> interpres Musarum, magnus ab arte</l>
<l>        Atque fide, ingenio sobrius, ore potens:</l>
<l>Quo reserante sacrarum augusta oracula legum</l>
<l>        Mille et mille aliis sunt adoperta viris:</l>
<l>Quo pugnante bonos infesta licentia mores</l>
<l>        Sincerumque decus vincere non potuit:</l>
<l>Candida mens, rectique tenax, concedere veris</l>
<l>        <corr sic='Promtu' resp='transcriber'>Prompta</corr>, sed iniustis haud superanda minis:</l>
<l><name type='person'>RUSIUS</name> hinc abiit. Iacturas plangite, Mystae</l>
<l>        <name type='nation'>Sionidum</name>, Probitas, et bona quisquis amas.</l>
</lg>
</div2>

<div2 id='GeCB323' n='p23' type='poem'>
<head>IN <bibl><abbr expan='IOANNIS DANIELIS'>IO. DAN.</abbr> KOELERI IOANNIS LIBRUM EHRENRETTUNG, I. E. ASSERTIO FAMAE <name type='person'><abbr expan='IOANNIS'>IO.</abbr> GUTTENBERGII</name>, QUO INVENTA TYPOGRAPHIA <name type='place'>MAGUNTIAE</name> VINDICATUR.</bibl></head>
<lg>
<l>Cinge caput, victrix tandem <name type='place'>Maguntia</name>, lauro,</l>
<l>        Aemula quam post haec nulla facit dubiam.</l>
<l><pb n='88' id='s092'/></l>
<l>Instruit hos ornatque tibi, urbs aeterna, triumphos</l>
<l>        Hac quoque <name type='person'>KOELERUS</name> primus in historia.</l>
<l>Prisco vir talis saeclo vixisset, <name type='person'>Homeri</name></l>
<l>De patria litem compositurus erat.</l>
</lg>
</div2>

<div2 id='GeCB324' n='p24' type='poem'>
<head>
IN <name type='place'>GOTTINGAM</name> <date value='1734-mm-dd'>MDCCXXXIIII</date>.
</head>
<lg>
<l>Vidimus et vidisse iuvat: iuvat inter amicos</l>
<l><name type='place'>Gottingam</name> celebrare meam famaeque loquacis</l>
<l>Impulsa invidiae flabris ludibria claro</l>
<l>Excipere, atque aliis dare deridenda, cachinno.</l>
<l>        Est locus, in media quo non abiectior alter</l>
<l>Barbaria, coeno terraque voragine mersus,</l>
<l>Horridus, a cultu qui vix mitescere possit,</l>
<l>Dignum ursis stabulum, sedes bubonibus apta.</l>
<l>Si qui habitant rari, dubites hominesne ferasne</l>
<l>Clurina de gente voces? neque verba sonantes</l>
<l>Ore hominum, humano neque doctos vivere more.</l>
<l>Agrestes, taetros, in olenti vivere suetos</l>
<l>Fumosoque cavo: de quo si femina prodit,</l>
<l>Illuviem tegit illa suam sordesque vetustas</l>
<l>Peplo, non quale ex humeris <name type='myth'>Tritonidos</name> haeret,</l>
<l>Munus opusque <name type='person'>Actaearum</name> spectabile matrum,</l>
<l>Sed qualem aestate exacta messoribus olim</l>
<l>Ad festas epulas instravit villica mappam;</l>
<l>Aut quali fessus tegitur lodice bubulcus.</l>
<l>Matribus hisce patres similes, iuvenesque puellis.</l>
<l><pb n='89' id='s093'/></l>
<l>        At tibi, qui primus mendaci perfidus ore</l>
<l>Talia per populos potuisti spargere monstra,</l>
<l>Hoc superi imponant iustum pro turpibus ausis</l>
<l>Supplicium, ut tali in patria, talesque sodales</l>
<l>Inter, cum tali languens uxore maritus,</l>
<l>In tali abstrusus cavea, tria saecula vivas!</l>
<l>        Sed nos, queis vero nihil est antiquius, alma,</l>
<l>Suscipe iam, <name type='place'>Gottinga</name>, sinu! tibi nostraque nosque</l>
<l>Commendasse iuvat, tu lauta palaestra virenti,</l>
<l>Tu nostrae, si qua est facundia nostra, theatrum,</l>
<l>Tu dulcis fesso requies, portusque senectae</l>
<l>Contingas nostrae! Laetum, nova patria, nobis</l>
<l>Augurium nuper visenti omenque dedisti.</l>
<l>Dira etenim nostros febris depaverat artus,</l>
<l>Languida viribus exhaustis vix membra trahebam.</l>
<l>Tu roburque novum siccis, <name type='place'>Gottinga</name>, medullis</l>
<l>Instillas, veteremque animo spirare vigorem</l>
<l>Efficis, atque alacrem, morbo fugiente remittis,</l>
<l>Seu caelum subtile, putrique a tabe remotum,</l>
<l>Hausimus, aetheriumque traximus inde vigorem:</l>
<l>Seu vinum cereale, senis de nomine dictum</l>
<l><name type='person'>Breyhani</name>, tanto perfudit frigore venas,</l>
<l>Quantos <name type='place'>Rhenicolae</name> Bacchi liquor intulit aestus:</l>
<l>Seu mores hominum mansueti et digna <name type='myth'>Saturni</name></l>
<l>Auro simplicitas, candorque, fidesque, pudorque,</l>
<l>Spem dedit hos inter ducendi molliter aevi:</l>
<l>Seu puduit motus inter tantosque labores,</l>
<l>Queis nova mox facies tota spectabilis urbe</l>
<l>Exsurget, solum pigro languere veterno:</l>
<l>Seu vos, et certe vos implevistis, amici,</l>
<l><pb n='90' id='s094'/></l>
<l> Laetitiis animum, recidivo robore corpus.</l>
<l>Quidquid id est, <name type='place'>Gottinga</name>, tibi debere fatemur,</l>
<l>Quidquid id est, <name type='place'>Gottinga</name>, frui te dante per annos,</l>
<l>Si quos praeteritae statuit Deus addere summae,</l>
<l>Optamus reliquos, hic ossa quiescere nostra.</l>
<l>        Salve, patria cara, novum decus addita Musis,</l>
<l>Queis come hospitium praebebis, amabilis inde</l>
<l>Cultum quotquot amant veri, pulchrique, bonique.</l>
<l>Salve, nascentemque tua inter moenia matrem</l>
<l>Molli stringe sinu, grandescentemque foveto.</l>
<l>Mox ea, ne dubita, nec vana <name type='person'>GEORGIUS</name> audet,</l>
<l>Nec caret auspiciis opus hoc neque numine Divum,</l>
<l>Mox ea <name type='place'>Gottingam</name> faciet super aethera tolli</l>
<l>Laudibus, et pulchra natorum prole suorum</l>
<l>Felix ipsa suae nutrici praemia solvet.</l>
</lg>
<div3>
<head>DE HOC CARMINE EPIGRAMMA <abbr expan='VIRI AMPLISSIMI'>VIR. AMPL.</abbr>
 <name type='person'>NEUBURII</name>, PRAETORIS REGII.</head>
<lg>
<l>Pallida marcebat, nostrisque aegrota secundis</l>
<l>Invidia auspiciis, anxia verba dabat.</l>
<l>Mille igitur miserum mulcent mendacia monstrum,</l>
<l>Deformando homines, extenuando locum.</l>
<l>Tandem nuda fides <name type='person'>Gesneri</name> cymbala pulsat,</l>
<l>Diffugiunt nugae, rumpitur invidia.</l>
</lg>
</div3>
</div2>

<div2 id='GeCB325' n='p25' type='poem'>
<pb n='91' id='s095'/>
<head>
<name type='person'><abbr expan='GEORGIO'>GE.</abbr> HENRICO AYRER</name> CUM <abbr expan='IVRIS VTRIVSQVE'>I. V. D.</abbr> CREARETUR.
</head>
<lg>
<l>Vester, <name type='myth'>Pierides</name> bonae, sodalis</l>
<l>Vestrorum decorum disertus ille</l>
<l>Praeco, qui <name type='nation'>Latia</name> sonare lingua</l>
<l><name type='person'>BLACKWALLUM</name> (*) <note>(*) <bibl><abbr expan='ANTONII'>ANT.</abbr> BLACKWALLII de praestantia classicorum auctorum commentatio. Latine vertit, atque animadversionibus instruxit <abbr expan='GEORGIUS HENRICUS'>GE. HENR.</abbr> AYRER. Accedit eiusdem dissertatio de comparatione eruditionis antiquae et recentioris, cet. Lipsiae <date value='1735-mm-dd'>MDCCXXXV</date>, 8.</bibl></note> docuit <name type='nation'>Latinae</name> honores</l>
<l>Et <name type='nation'>Graiae</name> meritum decus <name type='myth'>Camenae</name>:  5</l>
<l>Qui, quantum veteres quibusque rebus</l>
<l>Nostros exsuperent, quibusque nostri</l>
<l>Rebus, queis spatiis praeire priscos</l>
<l>Possint, candidus arbiter diremit:</l>
<l>Sancti conciliator ille amoris</l>
<l>Quo vos <name type='person'>VITZTHUMIUS</name>, modo voluptas,</l>
<l>At mox praesidium decusque vestrum</l>
<l>Ingens, prosequitur volens merentes:</l>
<l><name type='person'>AYRERUS</name>, veteranus ille vester,</l>
<l>Iam certamina sacra solus ardens</l>
<l>Nullo praeside init; paratus adstat</l>
<l>Quae vos, prisca <name type='myth'>Themisque</name>, <name type='myth'>Gratiaeque</name>,</l>
<l><pb n='92' id='s096'/></l>
<l>Dictastis, placideque fortiterque</l>
<l>Contra tela valentium virorum</l>
<l>Prompti viribus ingenii tueri.</l>
<l>Huic vos sic merito, bonae <name type='myth'>Camenae</name>,</l>
<l>Vestris auxiliis adeste! Pugnat.</l>
<l>Vincit. Seque fatetur adiuvari</l>
<l>Vestro praesidio: fatetur idem,</l>
<l>Qua nunc tempora cingitur corona,</l>
<l>Vestri in vertice montis esse natam</l>
<l>Ergo plausibus editis vicissim</l>
<l>Vestri militis o favete honori!</l>
<l>Et quam connubii modum vetusti</l>
<l>Hoc feliciter explicat libello;</l>
<l>Tam feliciter evenire quondam</l>
<l>Ipsi sacra iubete nuptiarum!</l>
</lg>
</div2>

<div2 id='GeCB326' n='p26' type='poem'>
<head>
<rs type='person' n='GEORGIVS HENRICVS AYRER'>EIDEM</rs> SPONSO.
</head>
<lg>
<l>Sic nuper <name type='myth'>Themidos</name> vetus sodalis,</l>
<l>Atque idem <name type='myth'>Themidos</name> novus sacerdos,</l>
<l><name type='person'>AYRERUS</name>, cathedram est decere visus,</l>
<l>Seu dissolveret acer, <name type='person'>Ulpiani</name></l>
<l>Quos nodos habet abditos rubrica;</l>
<l>Seu defenderet ipse solus illa,</l>
<l>Quae conscripserat ipse solus idem;</l>
<l><pb n='93' id='s097'/></l>
<l>Sic fortis stetit, et stetit disertus,</l>
<l>Ut semper cathedram replere eandem,</l>
<l>Semper solvere complicata legum,</l>
<l>Semper tradere floridae iuventae</l>
<l>Artem legitimam, iuberet ipsum</l>
<l>Regis, quo nihil est in orbe maius,</l>
<l>Sanctum consilium. Favent amici,</l>
<l>Gaudent Lanicolae novo <name type='myth'>Camenae</name></l>
<l>Doctore, atque alacrem dedere plausum.</l>
<l>Mox <name type='nation'>Germanicus</name> universus orbis</l>
<l>Doctrina, sapientia, pudore,</l>
<l><name type='person'>AYRERI</name> cupide libens fruetur.</l>
<l>Idem connubii morem vetusti</l>
<l>Udis <name type='person'>Socratico</name> madore chartis,</l>
<l>Plenis <name type='nation'>Romuleo</name> lepore chartis,</l>
<l>Tinctis <name type='myth'>Castalio</name> liquore chartis,</l>
<l>Aevum nec metuentibus, celebrat:</l>
<l>Et fert praemia Musici laboris</l>
<l>Nympham, <name type='person'>Lipsiadas</name> (favete, Nymphae,</l>
<l>Huic vos cedere iam soletis olim,</l>
<l>Ut cedunt <name type='myth'>Dryades</name> suae <name type='myth'>Dianae</name>)</l>
<l>Nympham <name type='person'>Lipsiadas</name> super puellas</l>
<l>Formae muneribus potentis unam</l>
<l>Tantum vertice candido eminentem,</l>
<l>Quantum <name type='place'>Lipsia</name> <name type='nation'>Saxonum</name> per urbes</l>
<l>Cultu, munditiis, lepore, regnat.</l>
<l>Haec te <name type='person'>Pancharis</name>, o venuste sponse,</l>
<l>Castis blanditiis, fidelitate,</l>
<l>Haec te commoditate, puritate,</l>
<l>Prudenti alloquio, peculiique</l>
<pb n='94' id='s098'/>
<l>Cura, sic faciet virum beatum,</l>
<l>Ipsa ut coniugio tuo beata est.</l>
<l>Tum vos o superi boni, favete,</l>
<l>Vestroque addite muneri. Quid addant?</l>
<l>Quid maius tribuant? Perennitatem.</l>
</lg>
</div2>

<div2 id='GeCB327' n='p27' type='poem'>
<head>
<name type='person'>PAULLO GOTTLIEB WERLHOFIO</name> )iatrw?= Filoso/fw? kai\ Filolo/gw? kai\ Filanqrw/pw?.
</head>
<lg>
<l>Cur <name type='person'>WERLHOFIADEN</name> studiis concordibus optant,</l>
<l>        Hinc <name type='person'>LEOPOLDINO</name> nomine clara cohors:</l>
<l>Hinc, dubium <name type='person'>CAROLINE</name> sui de nomine dicta,</l>
<l>        An quod nunc illam sol <name type='person'>CAROLINA</name>, fovet:</l>
<l>Hinc, quae <name type='nation'>TEUTONICAE</name> gentis linguamque decusque,</l>
<l>        Tollere ad astra, manus consociata, studet.</l>
<l>Cur <name type='person'>WERLHOFIADES</name>, subito ter maximus <name type='myth'>Hermes</name></l>
<l>        Exoriens, unus praemia terna capit?</l>
<l>Desine mirari. Nam quantum est cumque decoris,</l>
<l>        Quantum est virtutis, quidquid ubique sapit,</l>
<l>Se <name type='person'>WERLHOFIADAE</name> sacra compage fatetur</l>
<l>        Iunctum, atque illius gaudet amicitia.</l>
</lg>
<pb n='95' id='s099'/>
<div3>
<head>
RESPONDEBAT <rs type='person' n='Paul Gottlieb Werlhof'>VIRORUM OPTIMUS</rs>.
</head>
<lg>
<l>Non <name type='myth'>Hermes</name>, sed <name type='person'>Paullus</name> homo est, quem terna sodalem</l>
<l>        Tollere tergemino certat honore cohors;</l>
<l>Quem blande fictrix <name type='person'>GESNERI</name> Musa faventis</l>
<l>        Quadruplis titulis, laude, decore beat.</l>
<l>Quidquid id est, meritis se non debere fatetur;</l>
<l>        Sed vel amicitiae vel quoque forte spei.</l>
<l>Nempe sui similem fingunt peramanter amicum,</l>
<l>        Laudibus et cupiunt associare suis;</l>
<l>Vel, male cui toties cessit labor, huic bene tandem</l>
<l>        (O spes fallaces!) cedere posse putant.</l>
</lg>
</div3>
</div2>
<div2 id='GeCB328' n='p28' type='poem'>
<head>
AD VIRUM ILLUSTREM <name type='person'>PAULLUM GOTTLIEB WERLHOFIUM</name> MORTE CONIUGIS INCOMPARABILIS GRAVITER AFFLICTUM EPISTOLA.
</head>
<lg>
<l>Infaustus pavidas feriit cum nuntius aures,</l>
<l>        <name type='person'>WERLHOFI</name> coniux spe sine decubuit!</l>
<l><pb n='96' id='s100'/></l>
<l>Ille quidem trepida pepulit formidine pectus,</l>
<l>        Qualis tranquillo cum ruit axe fragor.</l>
<l>Sed spes alma, favens votis, minuitque timorem,</l>
<l>        Et passa est aliqua corda quiete frui.</l>
<l>Iam semel atque iterum praesenti ex morte recepit</l>
<l>        Uxorem excellens arsque fidesque viri.</l>
<l>Tot iam, WERLHOFI, repulsa morte triumphis</l>
<l>        Actis, uxorem non patiere mori.</l>
<l>Nec patiere, Deus, tantos iam distrahi amores,</l>
<l>        Virtutis specimen non patiere rapi.</l>
<l>Haec, quid sit pietas, quid sit prudentia, quid sit</l>
<l>        Matronale decus, coniugialis amor,</l>
<l>Cura domus quid sit, melius breviusque docebit</l>
<l>        Saeclum, quam sapiens pagina mille sophum:</l>
<l>Hanc tu virtutem tolli, hos tu distrahi amores</l>
<l>        Ne patere, et, spero, non patiere, Deus!</l>
<l>Irrita vota cadunt, spes heu volvuntur inanes.</l>
<l>        Mens divina alias ingrediturque vias.</l>
<l>Heu sibi tot raptas mors ipso ex funere praedas,</l>
<l>        Et sua iura sibi vindicat in medico.</l>
<l>Littera funesto veniens praetexta nigrore</l>
<l>        Spem fugat, et votis iam negat esse locum.</l>
<l>Ut vidi, ut toto concepi corde dolores!</l>
<l>        Quos nisi, qui sensit, credere nemo potest.</l>
<l>Heu, heu, WERLHOFI, modo te felicior alter</l>
<l>        Quis vivebat? te quis modo tristior est?</l>
<l>Scilicet ut tali nil coniuge dulcius usquam est,</l>
<l>        Fato ita nil talis coniugis asperius.</l>
<l>Quis luctu fines tanto praefigere tentet?</l>
<l>        Audeat aut lacrimis imposuisse modum?</l>
<l><pb n='97' id='s101'/></l>
<l>Hoc faciet, tanti qui vulneris auctor, et idem</l>
<l>        Letalis plagae qui medicamen habet.</l>
<l>Hoc faciet, quae te sapientia, PAULLE, gubernat,</l>
<l>        Atque in re docuit quaque tenere modum.</l>
<l>Hoc faciet Charitum tua triga domestica, matris</l>
<l>        Aemula, quique tuum filius instar habet.</l>
<l>Hoc faciet, qui te luctu torpere vetabit,</l>
<l>        Qui te nec lentum, nec sinit esse tuum,</l>
<l>Gentis amor nostrae, vel qua mortalibus aegris</l>
<l>        Praesentem gaudet ferre vocatus opem:</l>
<l>Vel qua consilio dubitantis pectus amici,</l>
<l>        Vel qua solando tristia corda iuvat.</l>
<l>Surge, age, quamque tibi mors intulit invida cladem,</l>
<l>        Aegrorum hanc illi mille salute refer!</l>
</lg>
</div2>

<div2 id='GeCB329' n='p29' type='poem'>
<head>
VIRIS INGENIO, DOCTRINA, VIRTUTE, DIGNITATE, BENE DE RE PUBLICA MERENDI STUDIO EXCELLENTISSIMIS, <name type='person'>PAULLO GOTTLIEB WERLHOFIO</name>, ET <name type='person'>IOANNI MATTHIAE GESNERO</name>, CONIUNCTISSIMO AMICORUM PARI, <name type='person'>GEORGIUS MATTHIAE</name>.
</head>
<lg>
<l>Fautrices animae! Iesseae nobile rarae</l>
<l>Instar amicitiae, puro sincerius aure,</l>
<l><pb n='98' id='s102'/></l>
<l>Albis candidius cycnis, et mitibus uvis</l>
<l>Dulcius, et <name type='place'>Phrygio</name> nodo devinctius ipso!</l>
<l>Vos, qui saepe meos, quos et cultura merentum</l>
<l>Fecit, et officium, et studium quoque laudis honestum,</l>
<l>Denique percepti reputatio grata favoris,</l>
<l>Spernere versiculos cum ius habuistis, at illos</l>
<l>Perlegisse magis placuit: permittite, vobis</l>
<l>Quamvis illepidos numeros nunc ferre salutem,</l>
<l>Ac testes hos esse pios, quo cognita sensu</l>
<l>Nomina vestra colam, quantisque mihimet id ipsum</l>
<l>Aequiparem titulis, vestrorum unum esse clientum.</l>
<l>Utque a te, o medicae pernobilis arbiter artis,</l>
<l>Incipiam, vix mente tuas comprendere dotes</l>
<l>Atque sequi potero: obtutum dum fertur in unum,</l>
<l>Mox alius rapit, et vaga lumina figere nusquam</l>
<l>Concedit; tum pone sequens tot copia rerum</l>
<l>Accumulat sese, labor ut sit maximus, illas</l>
<l>Dividere, et iusto pertractare ordine quaeque.</l>
<l>Aggrediar tamen, et summa argumenta pererrem.</l>
<l>Sive etenim calami attentus monumenta revolvo</l>
<l>Clara tui: miror pollentem carmine, prosa,</l>
<l>Teutonicum Latio, alterutra sine labe iugantem;</l>
<l>Et capiunt animum sensus cuiusque libelli,</l>
<l>Et lepor, et genius, purique ex fontibus haustus,</l>
<l>Ingenuusque color, et acumen in ore rotundo,</l>
<l>Et facilis tersusque stilus, cum divite vena.</l>
<l>Sive memor fingam praesentem audire loquentem:</l>
<l>Me movet, inque tuum reverenter ducit amorem</l>
<l>Uberis eloquii vis, promptaque gratia linguae,</l>
<l>Et vigor, et decor, et laeti fiducia vultus.</l>
<l><pb n='99' id='s103'/></l>
<l>Seu, praeter dubiae curam, tua regna, salutis,</l>
<l>Cogito, quot varias tractas feliciter artes,</l>
<l>Caelestes meditare libros, praecepta Sophorum</l>
<l>Respondes, veterum scriptorum solvere nodos</l>
<l>Doctus es, exornans humiles, obstringis amicos,</l>
<l>Consilio minuis procerum pro munere curas:</l>
<l>Seu tua versandi subit officiosa voluptas</l>
<l>Mortales inter miseros, cum pronus ad aegros</l>
<l>Ipse ultro properas, nec delectabilis ulla</l>
<l>Te mora iam differt, positae non fercula mensae,</l>
<l>Non sopor, aut thalamus, nec amor, nec pignora cara;</l>
<l>Haec fugis, atque ardes vel semiamictus abire,</l>
<l>Morososque homines perferre et multa querentes,</l>
<l>Atque breves, inter gemebundos, carpere somnos:</l>
<l>Seu reputo, vacuas si quando negotia fesso</l>
<l>Indulgent horas, quam tu tibi praebita soli</l>
<l>Otia sponte negas, atque, interrupta subinde,</l>
<l>Non aevum per edax abolenda, volumina cudis;</l>
<l>Quin etiam in mediis curis (mirabile dictu)</l>
<l>Compta stilum rapiunt modo nata poemata cursim;</l>
<l>Aut et amicitiae, suavis placitusque sodalis,</l>
<l>Interes officiis, miscesque arguta salesque:</l>
<l>Singula dum lustro, teque unum ad cuncta paratum</l>
<l>Contemplor, crassosne adeo praecordia sensus</l>
<l>Nostra gerant, ut non talem cum pluribus unus</l>
<l>Suspiciam venererque libens, quemque illa venustum</l>
<l>Significant animum, sua per vestigia quaeram?</l>
<l>Scilicet, hoc est, quod divinum in sorte tributa</l>
<l>Imperium agnoscis, praesenti numine laetus;</l>
<l>Sacraque iussa sequens, vero percussus amore,</l>
<l><pb n='100' id='s104'/></l>
<l>Perspicis, officii quam praestet cura beatum</l>
<l>Religiosa sui: communis amabile patris,</l>
<l>Pars ut, opus, homines complecteris, hosque propinquos</l>
<l>Pro persona quemque studes placare merendo:</l>
<l>Ingenium velox et amoenum nactus et acre,</l>
<l>Hocce magis variis acuisti cultibus, atque,</l>
<l>Quas rerum species mens conquisivit, easdem</l>
<l>Digeris, et proprias meditando reddis et usu:</l>
<l>Ac velut in medica quaevis sunt prompta taberna,</l>
<l>Hic herbae ac mites fructus floresque salubres,</l>
<l>Illic utilium succorum et odora liquorum</l>
<l>Vis, et pulvereum genus, et condita remixta,</l>
<l>Atque sales, et quot medicamina cetera prostant;</l>
<l>Novit, et expositas nunc has nunc sedulus illas</l>
<l>Pharmacopoeus opes quaesitos promit in usus:</l>
<l>Sic foecunda animi sapientis lingua repostos</l>
<l>Ubertim cumulos pleno de pectore fundit;</l>
<l>Obvertunt homines ora, eloquioque reguntur.</l>
<l>Pulchrum est, humani latebras penetrare reductas</l>
<l>Corporis, aut virides venari gnaviter herbas,</l>
<l>Aut artem validos tutandi aegrisque medendi</l>
<l>Tradere discipulis, iuvenesque videre sequaces,</l>
<l>Aut merita medicam defigere fronte coronam:</l>
<l>Pulchrius est, tristes membris depellere morbos,</l>
<l>Egregios servare viros, luctusque levare,</l>
<l>Et magno memores obstringere munere salvos:</l>
<l>Ast utrumque decus coniungere, et arte docendi</l>
<l>Curandique valere simul, pulcherrima res est;</l>
<l>Nec deceat medicum, fungi vice cotis, acutum.</l>
<l>Reddere quae ferrum valet, exsors ipsa secandi.</l>
<l><pb n='101' id='s105'/></l>
<l>Te multa, patrone, palam est, praestare medendi</l>
<l>Laude, nec addubitat quisquam dignum esse secunda.</l>
<l>        Haec tua, <name type='person'>WERLHOFI</name>, peramatum nomen <name type='myth'>Hygeae</name>,</l>
<l>Tanta tot ingenui referunt praeconia testes:</l>
<l>Qui clara egregiae quamvis documenta dederunt</l>
<l>Indolis, et fervens ipsos quae pectore virtus</l>
<l>Concitet, et sua quae sit perspicientia mentis;</l>
<l>Attamen has in te dotes mirantur iidem.</l>
<l>Sed mihi quis potior testis quam talis amicus,</l>
<l><name type='person'>GESNERUS</name>? si animi concordia iungit amicos.</l>
<l>Te, <name type='person'>GESNERE</name>, tuo tali dignissime amico,</l>
<l>Te propius novisse datum est, te, munere caeli,</l>
<l>Perpetuo ductore frui, tua facta sodalis</l>
<l>Usurpo his oculis, his auribus haurio dicta,</l>
<l>Atque animo redeunt impressae saepe figurae,</l>
<l>Et iam plena meis tua vivit imago medullis</l>
<l>Nam memini, quo plura soles ardore docentis</l>
<l>Munia obire, scholas curare, librosque tueri</l>
<l>Commissos, proprios transmittere scriptor in aevum,</l>
<l>Aut quoque sollemnem librum vel nobile carmen</l>
<l>Pangere; praeterea tot, quae vel aguntur amicis,</l>
<l>Vel proceres optant mandare, negotia tractas;</l>
<l>Ut taceam, quot item sibi cura domestica furtim</l>
<l>Vindicat in mediis studiorum coeptibus horas,</l>
<l>Aut quot amicitiae reddendus tempora cultus</l>
<l>Surripit, et studium bene de queiscumque merendi:</l>
<l>Haec memini, et, quamquam soleant urgere labores,</l>
<l>Quam, licet adversos; capere atque relinquere pernix,</l>
<l>Nec distractus eo, es; totaque agitatus agendo</l>
<l>Luce, tamen comis reliquis, iucundus amicis</l>
<l><pb n='102' id='s106'/></l>
<l>Usque manes, gravibusque iocos interseris aptos.</l>
<l>Idem quali hominum, cognosco, feraris amore;</l>
<l>Ut livore vaces; ut commodus omnibus; hostes</l>
<l>Ut placido perferre animo generosus iniquos;</l>
<l>Atque ut te studeas aequare minoribus, atque,</l>
<l>Quae poteras iussisse, roges, ultroque remittas.</l>
<l>Quid referam, quam sis scito sermone venustus?</l>
<l>Copia quae fandi? variae quae quamque paratae</l>
<l>Cognitionis opes? aut ut praecepta Sophorum</l>
<l>Declarare vales? <name type='nation'>Graia</name> et <name type='nation'>Romana</name> vetustas</l>
<l>Ut nota? in veterum libris ut sensus acutus?</l>
<l>Aut ut consilii plenus? promissave servans?</l>
<l>Sed decet hic medium sermonem abrumpere: namque</l>
<l>Quo mage res meditor gratas, hoc plura recordor.</l>
<l>Nec tamen hisce auctum miror te dotibus, illae,</l>
<l>Nec nescire puto, qua sint ab origine ductae.</l>
<l>Nam quo fonte fluit quaevis, sapientia caeli</l>
<l>Religione tui vera penetralia cordis</l>
<l>Imbuit, et vitae docuit te munia quaevis</l>
<l>Laeto ferre animo; contra, transcribere curas</l>
<l>Atque futura Deo, qui cuncta videtque regitque:</l>
<l>Et dedit ingenium natura benigna paratum</l>
<l>Atque capax: hinc te rerum iam longior usus,</l>
<l>Doctrinae trutina, et varii commercia mundi,</l>
<l>Versatum omnimoda fecerunt arte peritum.</l>
<l>Sic tu legitimos meruisti dignus honores,</l>
<l>Sic titulos: etenim nequaquam futilis auctor,</l>
<l>Gloria qui medicae, <name type='person'>Boerhavius</name>, altera sectae,</l>
<l>Proximus <name type='person'>Hippocrati</name>, talem te censuit, uno</l>
<l>Quo doctore decus vel tota academia speret.</l>
<l><pb n='103' id='s107'/></l>
<l>Quanta meo potius sedeat veneratio, par est,</l>
<l>Pectore? qui coram te iam pridem undique nosco,</l>
<l>Certe, quo propius tua facta animumque venustum</l>
<l>Perspicio, <name type='person'>GESNERE</name>, tuum, iucundior usque</l>
<l>Ac venerabilior mentem percellit imago,</l>
<l>Et vero penitus (metre!) affectu suscitor, atque</l>
<l>Iam, patrone, tuis ego vivere nutibus optem:</l>
<l>Ille ego, de quovis hominum qui aequissima spero,</l>
<l>Sed nihil in quoquam nisi cum virtute colendum</l>
<l>Ac pietate reor; neque promeruisse favorem</l>
<l>Tento nisi officiis fungendo et rebus honestis;</l>
<l>Ac libertatem de rure domoque paterna</l>
<l>Servo mihi tueorque meam, et quae iura quibusque</l>
<l>Sors hominis dedit, et tenues quoque regibus aequat.</l>
<l>        Iam, quando, o vero patroni nominis usu</l>
<l>Ambo mihi, relego vestrae simulamina formae,</l>
<l>Agnovisse iuvat, quam vos referatis amici.</l>
<l>Non ego sumo mihi, vestras bene dicere laudes,</l>
<l>(Quamquam nec vobis meliores fingere possum)</l>
<l>Sed quoque non vereor, vobis, quam debeo, cultum</l>
<l>Significare meum; pietasque haec nostra nec ulli</l>
<l>Displiceat, nisi qui sensu capit illa minore.</l>
<l>        Accipite, o faciles, hoc quod mecum affero munus:</l>
<l>Quod quamquam parvum, nec doctum, nec bene comptum,</l>
<l>At medicum, atque meum: medicinam adamatis uterque.</l>
<l>Alter ut officio, eximio sic alter amore:</l>
<l>Denique praesidium vitae mihi tenuis honestum</l>
<l>Conciliastis, et ancipiti conamine menti</l>
<l>Consuluistis, ut hinc auctoramenta medendi</l>
<l>Iam peterem, tandemque diu dilata referrem:</l>
<l><pb n='104' id='s108'/></l>
<l>(Sic, cui perplacitam datur aspectare puellam,</l>
<l>Ille quidem spectat furtim, ardescitque tuendo,</l>
<l>Ocius et cuperet, quem spirat, amore potiri;)</l>
<l>Fata obstant, fors et fortuna noverca repugnant.</l>
<l>        Quod superest, reliquis exemplo qui estis amici,</l>
<l>O quorum mihi grande decus reor esse favorem,</l>
<l>Et quibus omne libens semper debere peropto!</l>
<l>Ut facitis, vestrum me porro fovete clientem,</l>
<l>Iudicio decorate probo, prudente levate</l>
<l>Consilio, et rerum statum amplificate mearum,</l>
<l>Si merear: neque enim vel quidquam indignus habere</l>
<l>Appeto, nec, vestra mactatus laude, pudendum</l>
<l>Opprobrium patiar, laudi non esse ferendae.</l>
<l>Felices agite, inque bonum commune valete!</l>
</lg>
</div2>

<div2 id='GeCB330' n='p30' type='poem'>
<head>
<name type='person'><abbr expan='GEORGII'>GEORG.</abbr> MATTHIAE</name> IDEA PROFESSORUM <name type='org'>ACADEMIAE GEORGIAE AUGUSTAE</name>.
<name type='person'><abbr expan='IOHANNES MATTHIAS'>IO. MATTH.</abbr> GESNERUS</name>
</head>
<lg>
<l>Natus ad auspicium vir et incrementa scholarum,</l>
<l>        Moribus, est dubium, praestet an ingenio;</l>
<l>Acrior in studiis, an vitae suavior usu;</l>
<l>        Eloquio culto promptior, anne stilo.</l>
        </lg>
</div2>
</div1>
</body>

<back>

<div type='errata'>
<p>
Errata typographica sic corrigenda:
Pag. 32, 88. leg. At tibi DIque, pro ut.
         -       95. leg. Hiacynthi.
         56, 19. leg. nullo pavore, pro favore.
</p>

</div>
<div type='trailer'>
<p><name type='place'>BEROLINI</name> TYPIS<name type='person'> CHRISTIANI LUDOVICI KUNSTII</name>.</p>
</div>
</back>
</text>
</TEI.2>