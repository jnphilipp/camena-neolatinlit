<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title"> Opuscula varia.</title>
<title type="sub" TEIform="title">Machine-readable text</title>
<author n="Barth" TEIform="author">Barth, Caspar von</author>
<editor TEIform="editor" role="editor">Barth, Caspar von</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/barth2" type="href" id="barth2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">barth2</note>
<note type="filename" anchored="yes" TEIform="note" place="unspecified">barthopuscula.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">barthopuscula.xml</note>
<note type="imgpath" anchored="yes" TEIform="note" place="unspecified">barth2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Hanau: Willer, 1612.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">11 April 2005</date>
<respStmt TEIform="respStmt">
<name TEIform="name">Theresa Schnedermann (corrections), Ruediger Niehl (tagging)</name>
<resp TEIform="resp">markup</resp>
</respStmt>
<item TEIform="item">Worked in corrections supplied by G. Burkard.
editorial description: typed text - structural tagging complete - no semantic tagging - manual spell check</item>
</change>
</revisionDesc>
</teiHeader>












<text><body><div1 type="book">
<head>CEBETIS TABULA. A CASPARE BARTHIO LATINE VERSA.</head>
<pb id="s318" TEIform="pb"/>
<div2 id="BeOH.09.01" n="1" type="poem" org="uniform" sample="complete" TEIform="div2" part="N">
<head>LECTORI.</head>
<p TEIform="p">
QUamvis Auctori nostro, amice Lector,
fetum hunc suum, ut qui puero admodum, quod mireris licet, exciderat, tenebris
damnare perpetuis allubuerit; committere tamen, ut in eius iremus sententiam, religio nobis fuit. Lucem itaque iuxta cum ceteris lubentes fecimus, eum ab elegantioribus Musarum
Mystis cupidissimo sinu, ut omnia, iri exceptum, nihil ambigentes.
<pb id="s319" TEIform="pb"/>
</p>
</div2>
<div2 id="BeOH.09.02" n="2" type="poem" org="uniform" sample="complete" TEIform="div2" part="N">
<head>CEBETIS THEBANI TABULA CASPARE BARTHIO Interprete.</head>
<p TEIform="p">
ACCIDIT forte fortuna ut in fano Saturni spatiaremur, ubi cum multa alia
donaria contemplabamur suspensa,
tum vero in primis tabulam quandam
in vestibulo ipso sacelli depositam. In
ea deprehendebamus picturam quampiam peregrini operis fabulas continentem singulares,
quarum nec auctorem nec argumentum <orig reg="conicere" TEIform="orig">conicere</orig> nobis erat. Non enim, quod pictum erat, urbs aliqua esse
videbatur, neque castra adeo assimilabat, sed inibi porticus
erat alias in se amplexa duas porticus, alteram maiusculam,
minusculam alteram. Erat et porta in priori porticu, et
circa eam videbatur frequens turba observari, in ipsa autem porticu, populus quidam muliebris apparebat. In
vestibulo, porro, porticus, senex quidam stans instar habebat praecipientis aliquid ingredienti vulgo. Huius picturae de argumento citro et ultro longo iam tempore
nobis altercantibus, Senior quidam adsistens, nihil, aiebat, o hospites, novi patimini de ingenio picturae huius
ambigentes. Neque enim ex ipsis indigenis multi reperiuntur, qui, quid possit argumentum huius tabulae, adsequantur. Nec sane est ab huius urbis incolis oblatum hoc donarium, verum olim hospes quidam hac iter faciens, homo cordatus et sapientia admirabilis, dictis factisque vitam Pythagorae et Parmenidis aemulam praeferens, et fanum hoc dedicavit, et picturam hanc Saturno suspendit.
Tum ego, utrum igitur vir ille notus tibi, et oculis usurpatus?
<pb id="s320" TEIform="pb"/>
 quidni? inquit, quem et multo tempore admiratus sum. Iuvenis enim etiamnum et multa et memorabilia dissertabat, et memini saepe eum de argumento tabulae huius verba facientem, audire. Per Iovem, inquam,
nisi otium tibi magnum aliquod facinus negat, edissere
istuc nobis; magno enim opere gestimus audire, quaenam
ista sit fabula. Non sum invidus, ait, o hospites, sed hoc
attendere vos opus erit, periculosum quippiam haec nutrit enarratio. Quale vero istuc, inquam ego? Ille, si auscultaveritis diligenter, et dicta intelligetis, Sapientes
beatique exibitis, sin, stolidi simul infortunatique, acerbam
et barbaram vitam male vivetis. Est enim doctrina haec
Sphingis aenigmati persimilis, quod mortalibus illa proponebat, si quis propositum adsequi poterat, salutem
obtinebat, si secus, Sphynx ipsum extemplo enecabat.
Eadem doctrinae huius est conditio. Insipientia enim hominibus sua Sphynx est. Innuit et haec, quid bonum, quid
malum, quid neque bonum, neque malum in vita perhibendum. Atque haec singula nisi quis adsecutus fuerit perimitur ab ea, non quidem e vestigio, ut Sphynx suosdeglutiens
occidebat, sed, lento genere interitus, paulatim toto vitae spatio intermoritur, ut ii solent, qui servi poenae sunt
effecti. Contra autem si quis intellexerit, insipientia quidem interibit, ipse autem salvus conservabitur et felix
beatusque, deincipem vitae cursum consumet. Vestrum igitur est auscultare dictis, nec animo illa sinere ut effluant.
O Hercules, in quantam nos cupiditatem induisti, siquidem ista sic sese habent! Re ipsa, inquit, haec ita comparata sunt. Non igitur nos narrando tu praevortes, quando operae pretium facturos in dedita auscultatione, perspicimus. Arripiens itaque baculum quempiam et ad picturam eum dirigens, Videtis, ait, porticum istam? Videmus.
Hoc principio scire vos convenit, locum istum appellari
<pb id="s321" TEIform="pb"/>
Vitam: et vulgus illud varium densumque quod portae
inminet, esse eos qui vitam mox introituri. Ille vero seniculus supra adsistens, manuque pittacion quoddam tenens
altera, altera vero veluti quopiam commonstrans, ille est
quem Genium perhibent. Praecipit autem hic vitam inituris, quid facto singulis usus, ut in eam devenire possint,
ostendens simul, quae via insistenda veniat, si sanos sese in
vita conservare studeant. Qualem ille viam aut quo pacto
insistendam docet, inquam ego? Cernis, ait, apud portam
thronum istum, illi ipsi loco impositum, per quem populus transire debet, in eo residet mulier cultissimis moribus et persuadendi singularis artifex, manuque poculum praefert. Cerno, inquam. Verum quid illa est mulieris? Deceptionem censent, mortales cunctos circumscribentem. Quid vero rerum ea gerit? Ingredientes vitam bibere
cogit vim suam. Quae vero ipsa est sorbitio? Error, inquit,
atque Inscientia, quid inde? Hac educta gradiuntur porro
in vitam. Hunc igitur an omnes errorem hauriunt? an
saltim aliqui? Omnes hauriunt; sed pars quidem plus
eius educit, pars vero minus. Porro intus intra portam;
videsne agmen mulierum prostitutarum, varias ab omni
genere formas assimilantium? Video. Hae sunt quae Opinionum, Libidinum, Voluptatum, nominibus censentur. Quamprimum vitam mortales ingrediuntur, involant istae, et inplicantur singulis, donec abstrahant.
Quorsum autem abstrahunt? Partim quidem ad salutem, partim vero ad praesentissimum interitum, propter deceptionem. O divine, ut difficilem potum narras! Et onmes,
ait, profitentur ad optima quaeque ducturas, vitam ipsam
utibilem et felicissimam, illi vero propter inscientiam erroremque poculo praeceptum, deceptione impediti, non possunt comminisci quae viarum sit vera in vita, sed huc illuc feruntur, quomodo videre potes et illos, qui prius ingressi
<pb id="s322" TEIform="pb"/>
sunt, circumduci et palare, quacumque istae monstraverint.
Hoc perspicio, inquam. Illa vero altera mulier quaenam
est quaeso, quae instar caecae furentisque habet, lapidi volubili desuper insistens? Perhibetur, inquit, Fortuna, non solum autem caeca est, verum et furiosa et surda. Talis igitur
quid habet agendum? Circum quaque obvolvitur, et facultates rapit, illis easdem donat, his rursus, ut donavit, surripit, aliisque muneratur, inconstanti temerarioque ingenio,
quare naturam ipsius pulchre indicat sigillum istuc. quale
sigillum, inquam? quod in lapide stat volubili. Quid vero hoc indicat? omne eius munus quam maxime incertum esse atque instabile, aerumnasque eum ingentes atque <corr sic="dificilimas" resp="editor" TEIform="corr">dificillimas</corr> difficilimas exhaurire cogi, qui eius se fidei committit. Quid
vero varium illud vulgus, undique eam circumstans, animi gerit, quibusque nominibus turba illa appellatur?
Sunt, inquit, homines inconsulti. efflagitat pro se quisque,
quae illa dispergit. Cur autem non eadem figura conspiciuntur? alii enim ex iis habitum gestientium praeferre
videntur, alii cor suum edere, manibus praetentis. Illi, inquit, qui laetari, qui ridere videntur sunt ex eorum numero qui
munera a Fortuna acceperunt, hi et bonam Scaevam eam
appellant, qui autem lugentes similant, manusque protendunt,
sunt quibus Fors abstulit modo, quae prius dedit, hi, vice versa, malum Infortunium ipsam conviciantur. Qualia ergo sunt illa quae dedit his Fortuna, ut accipientes
quidem exsultent, amittentes autem complorent? Ea sunt quae
apud multos mortalium bonarum rerum nomina obtinent. Qualia vero haec sunt? Opes nimirum et Gloria,
Nobilitas, Liberi, Tyrannides, Regna, et alia quaecumque
his paria sunt. Haec vero cur non reipsa bona sunt? De
his, ait, deinceps disseremus. Nunc vero in argumento
hoc sumus. Esto sic. Dispicisne igitur praeteriens portam
istam excelsiorem aliam porticum, et extra eam mulieres stantes, exornatas cultu meretricio? et quidem bene. Illarum vocatur
<pb id="s323" TEIform="pb"/>
haec Intemperantia, illa Prodigalitas, ista Insatiabilitas, haec Adulatio. quo autem hic stant? Servant eos qui
doni aliquid a Fortuna acceperunt; quo sine istuc? Involant atque amplexantur illos et palpantur et efflictim rogant, secum velint manere, ementitae vitam traducturos suaves, omnis laboris expertem, molestiae omnis exsortem. Si
autem persuasus quis fuerit, putans meras se adepturum
voluptates, dulcedo illa durat tam diu in conversatione, quamdiu prima hominem afficit titillatio. Cum vero mentem suam
receperit, sentit, se non pastum delicatis illis rebus,
sed vero ab ipsis comestum, iniurias insuper pati coactum. Quare cum
prodegerit omnia, quae a fortuna habebat, cogitur istius
mulieribus mancipio se dare, omnia extrema perpeti, turpiter vivere, et in earum arbitrio, quaecumque exitiabilia sunt,
patrare, qualia, circumscribere, templa expilare, falso
deierare, prodere, latrocinari, et omnia, si qua sunt huius
generis. Istiusmodi homines cum omnibus defecti fuerint,
poenae ad supremum traduntur. Et quae haec est? Videsne pone istas ut ostiolum minutum, locumque exilem quempiam, et
tenebrosum, porro in eo mulieres obscenas et squalentes,
pannosasque conspicaris? et valde quidem. Harum itaque quae
flagellum gerit, Poena nominatur, quae caput accline genibus habet Maestitia, quae capillos suos discindit, Dolentia. Verum alter iste iuxta adstans, horribile tuens, macie confectus, nudusque, et alia consimilis illi foeda et macilenta, qui vocantur? Hic quidem Luctus indigitatur,
ista vero, soror eius gemina germana, animi Desponsio.
His deinceps noxae deditur, cumque his vitam cruciabiliter
transigere cogitur. Mox et hinc in aliam domum sublimis
<orig reg="proicitur" TEIform="orig">proicitur</orig>, ea malum dicitur infortunium, inibique
reliquum vitae quod est, perpeti infelicitate volvitur,
nisi, annuente Fortuna paenitentia obvia homini veniat.
Tum vero quid fit? Si obviam se stiterit paenitentia,
<pb id="s324" TEIform="pb"/>
extrahitur adflictus e malis, haec proponit ipsi aliam opinionem et adfectum ad veridicam institutionem ducentem, non minus tamen et ad vanam alteram deflectere consuetum. Inde quid agitur? Si amplexus opinionem quae ad rectam ductitat institutionem, purus putusque
ab ea concinnatus, salvus exit, et felix beatusque deinceps vitam decurrit, nirursus tamen erronem fallax institutio deceperit. O Hercules quam periculosa hic iterum alea! Ipsa autem fallax illa, quam dicis, institutio,
quaenam est, inquam ego? Videsne alteram illam porticum?
et belle quidem. Exstat igitur extra porticum, in ipso vestibulo, mulier quaepiam, si faciem videas, miris modis
composita atque emendata. Hanc ipsam multitudo vanorum mortalium institutionem putant, non est vero,
sed fallax institutio. Ad hanc, qui per Paenitentiam salutem receperunt, et iter ad veram institutionem insistunt,
principem deveniunt. Non igitur est alia ad veram disciplinam traducens via? est omnino, respondet. Isti autem
homines intus in porticu palantes quid sibi volunt? Fallacis, inquit, disciplinae amatores decepti, et persuasi veram sese colere quam familiariter. Quinam hi vocantur?
Poetae inquit, Rhetores, Dialectici, Musici, Arithmetici,
Geometrae, Astrologi, Voluptuarii, Peripatetici, Critici,
aliique quorum his sunt studia consimilia. Mulieres autem istae
quae circumcursitare videntur, prioribus illis multum
similes, in quibus Intemperantiam esse dictitabas, et
aliae illis coniunctae qui vocantur? Ipsissimae illae priores sunt, inquit.
Anne, sodes, et huc illae ingredi habent? Per Iovem et huc.
Rarenter autem et non proinde ut in priore porticu. Utrum
autem et opiniones? Sane, inquit, Nam et his inhaeret
potio, quam eduxerunt propinante deceptione. Et ignorantia per Iovem, et cum illa stultitia, neque sane discedit
ab illis vel malitia reliqua, vel opinionum turba, donec
<pb id="s325" TEIform="pb"/>
penitus falsae institutionis obliti viam rectae disciplinae
carpere ordiantur, bibantque vim purgatoriam, et spernant a sese omnem malorum, quae manebat, memoriam,
simulque opinionum agmen, et inscitiam, et, summa omne mali nomen. Sic demum salutem suam recuperant.
Hocce autem modo in fallacis disciplinae censu permanentes, numquam absolventur, nec imperium malorum
omnis generis suffugere, causa istorum studiorum, poterunt. Qualis igitur nobis est illa via quae ad rectam institutionem ducere apta est? Viden' ait, superius locum
istum, nemini fere habitatum, sed ad speciem desertum
solumque? Video. Et ostiolum illud minutum et semitam exilem ad illud, neque multis commeantibus celebrem, sed
vero perpaucis usurpatam, quae et adscensu perdifficilis
et confragosa, saxisque obsita videatur? Bene, inquam.
Nonne et collis praealtus, et adscensus multum tenuis, et
praecipitia utrimque secus apparent altissima? Apparent,
inquam. Haec ipsa iam est via illa quae ad veridicam institutionem traducit, visu sane quam horribilis. Porro videsne et supra collem illum petram magnam et excelsam,
in ambitum praecipitiis cinctam? video. Et mulieres duas
stantes in fastigio petrae, nitidissimas, filo corporis succipleno, quarum utraque manus hilari quadam animi temperie, protendit? Video quidem, inquam, sed quae sunt mulieres tam splendidae? Altera, inquit, Temperantia, altera
vero vocatur Constantia, suntque, germanae sorores. Quo
vero tam hilari gestu manus protendunt? Hortantur adventores petrae, confidant, neque animum despondeant,
demonstrantes quod brevis adhuc morae interstitium eorum
Constantiam oppugnet, venturos deinde in viam longe
<corr sic="amoenissimam" resp="editor" TEIform="corr">amoenissimam</corr>. Cum autem ad Petram iam pervenerint,
qua ratione adscendunt? Nulla enim semita ad eius fastigium
ducens apparet? Ipsae, inquit, a praerupto iugo descendunt,
<pb id="s326" TEIform="pb"/>
sursumque ad sese nitentes trahunt. Deinde Spiritum eos
recipere iubent, et momento Robur et Fiduciam adesse defessis faciunt, promittentes; sistere ad veridicam Institutionem, commonstrantque eis viam, quamque sit facilis planaque et <corr sic="amoena" resp="editor" TEIform="corr">amoena</corr> transitu, docent, utque nihil omnino mali
timendum habeat, prout videre iam potes. Apparet, per
Iovem. Porro viden' ante lucum illum quempiam qui videatur longe pulcherrimus, prati instar habens, et multa luce floridus? et belle quidem. Conspicaris etiam in medio
prati porticum aliam portamque item alteram? Re vera se ita
habet. Verum quis est locus iste tam <corr sic="amoenus" resp="editor" TEIform="corr">amoenus</corr>? Habitaculum Beatorum, inquit. Hic autem aetatem degunt virtutum
omnium chorus, et praeterea ipsa Beatitudo. Facile tibi
dedero locum istum  esse omnium <corr sic="amoenissimus" resp="editor" TEIform="corr">amoenissimus</corr>. Porro ad Portam videsne, inquit, mulierem istam formosam, vultu admodum
virilis constantiae, aetate media, quae tamen a iuventute
iam discerni possit, stola indutam simplice et honesta? Stat
autem non super volubilem lapidem, sed quadratum, soloque
firmiter haerentem. Pone eam aliae duae mulieres, quas
filias eius arbitrere. Videsne haec omnia? Sane ita fese habere dispicio. Ex his iam quae in medio stat, Institutio est,
altera Veritas, tertia Suadela. Quid vero ipsa super
quadratum lapidem consistit? Indicio, viam ad eam viantibus stabilem esse atque securam, quaeque quis ab ea munera accipiat, ea habentem numquam repeti, sed firma apud eum cui semel data sunt, permanere. Ea munera
qualia sunt? Sunt Securitas, sunt contemptus Timoris et
Fiducia, inquit. Haec vero qualia putas? Artes illas quibus
docemur, nihil in vita nobis deinceps adversum exantlandum obvenire posse. Hercules, quam illustria haec dona
narras. Verum qua gratia extra porticum sic ipsa constitit? Ut
adventores suos curet, iisque Purgatoriam illam vim
educendam
propiner, postque eductam ad virtutum contubernium deducat.
<pb id="s327" TEIform="pb"/>
Quo pacto istuc? inquam. non enim adsequor. At adsequere statim, respondet. Ut si quis aeger, spe curae medicum adiverit, prius necesse habet causas morbi purgatoriis remediis expellere, deinde alia medicus adhibet quae attritam valetudinem constituant, quod si in principio ei parere abnuerit, merito suo a morbo deletus, repulsam in medico accusare non habet. Haec intelligo,
inquam ego. Eodem modo et cum Institutione hic comparatum est, cum quis eam accesserit, curam eius agit, et bibendam praebet vim suam, uti primum quidem purgetur,
<orig reg="eiciatque" TEIform="orig">eiciatque</orig> omnia quae mala habens venerat. Quae ista? Inscitiam, Errorem a Deceptione instillatum, Arrogantiam,
Cupiditatum omne genus, Intemperantiam, Iracundiam,
Avaritiam, omnia denique ea quibus oppletus in prima
Porticu erat. Iam purgatum hominem quo vorsum amandat? Intro, ait, ad Scientiam et alias virtutes. Quas alias?
Non vides, ait, intra portam chorum Matronarum quae formoso adspectu et belle compositis sunt moribus inornatis
fucique expertibus contectae vestimentis, minimeque, ut ceterae,
delibutae pigmentis atque fictitio cultu splendidae? Video
Sed quae istarum nomina? Princeps quidem ex illis Scientia
est, ceterae vero huius sunt sorores, Fortitudo, Iustitia,
Integritas, Temperantia, Modestia, Liberalitas, Continentia, Humanitas. O pulcherrima nomina. Ut magna
nos spe induistis! Siquidem intellegetis ista, inquit, vitamque
secundum haec instituetis, quae modo enarrata sunt. Summis quidem eo opibus annitemur. Proinde beati eritis. Virtutes vero haecce cum quempiam acceperint, quo eum deducunt? Ad matrem, inquit, omnium communem. Et quae illa
est
Mater? Beatitudo. Qualis haec? videsne viam hanc, ferentem
ad fastigium istud, in quo sita arx omnium harum Constructionum? Video. In vestibulo huius formosa quaedam Mulier,
aetatis iam constantis sedet super thronum excelsum, liberali
<pb id="s328" TEIform="pb"/>
cultu exornata, minime tamen ineptis munditiis gaudens, floridissima corona caput incincta, magnifico quodam adspectu. Viden' eam? Video ita esse. Illa ipsa est,
inquit, Beatitudo. Igitur cum huc aliquis devenerit, quid
fit? Coronat eum ornatque sua potentia Beatitudo, et eam
secutae quotquot sunt reliquae virtutes, non secus, ac ii
coronari solent, qui praemia maximorum certaminum
referunt. Qualia autem hic certamina sunt, quae superanda veniunt, antequam a Beatitudine coronetur quispiam?
Vel difficillima hic, ait, sunt certamina, ingentisque feritatis <orig reg="beluae" TEIform="orig">belluae</orig>, quae scilicet antea eum deglutierant, et cruciabiliter affectum in servitutem compegerant. Omnes istas
nunc superavit, et a se longe protelavit, fruiturque mero in
se ipsum dominio, ut iam mancipiorum loco ea ipsa monstra habeat, a quibus illi antea libertas erat inminuta.
Quae sunt illa monstra; valde enim audire gestio? Primum
quidem devicit Inscientiam et Errorem, nisi si haec forte
tibi non esse monstra videntur? Quin ego ea vel pro
crudelissimis habeo, respondi ego. Deinde Dolentiam,
Luctum, Avaritiam, Intemperantiam, et omnia quae reliqua sunt, mala vitia. Omnia haec nunc sub ipsius sunt
manu, et ius quod prius habebat in eum, sua servitute
commutarunt. O pulchrorum, inquam ego, facinorum,
o victoriae splendidissimae praeconium! Verum unum huic
adde, quae est illa potentia qua coronari a Beatitudine aiebas? Est, inquit, o Adolescens, Beatifica. Qui enim semel
hac coronatur, fortunatus exit, planeque felix, nec rationes
suae beatitudinis in aliis rebus, sed in sese ipso possidet. Ut
pulchram, inquam, Victoriam narrasti! Iam coronatus quid agit,
aut quorsum iter insistit? Assumentes eum virtutes suaviter
eo ducunt, unde venerat prius, ostenduntque illi ut in iis
locis degentes, vitam colant miseriarum et laborum
inexhaustam, utque <reg orig="quottidianum" TEIform="reg">cottidianum</reg> in eius fluctibus faciant naufragium,
<pb id="s329" TEIform="pb"/>
sursumque ac deorsum agantur, et errent obnoxii, ut qui ab hostibus capti sint. Pars quidem ab Intemperantia, pars ab Arrogantia, alii Avaritia, nonnulli vana Gloria, et quae alia sunt nomina malorum Vitiorum.
Ex qua captivitate adserere et exsolvere se viribus suis
non possunt, ut scilicet et ipsi salventur, et ad locum istum deveniant. Sed per omnem deinceps vitam isto modo vexantur. Hocque ideo patiuntur quod tramitem hunc invenire non possunt, memoria enim ipsis excidit praeceptum quod a Genio acceperant. Congrue mihi videris ista
narrare. Sed alius etiamnum me scrupulus dubitantem
concinnat, cur scilicet demonstrant Virtutes locum isti
eum unde venit prius paullo? Non capiebat satis neque
adeo credere poterat, quae dicta erant, de iis qui inibi divexantur, verum et dubitabat, et propter Inscientiam
et
Errorem, quos eduxerat, persuadebat sibi, ea quae minime sunt bona esse reapse, quaeque nihil minus quam mala, ea quam maxime mala esse. Quare necesse etiam erat
ei male vivere, ut ii qui inibi attinentur. Nunc vero edoctus naturam rerum earum, quae conducibiles sibi sint,
ipse quidem bene beateque vitam degit, illos autem male
et infeliciter agentes, quasi e specula contuetur. Haec omnia cum iam viderit, quid rerum gerit, aut quo vadit?
Quoquo versus libitum erit, inquit. Ubique enim adest ei
Securitas, ut qui antrum teneat Corycium. Et quocumque
devenerit, vitae eum felicitas semper comitabitur, tota
Securitate subsequente. Ubique enim gratus acceptusque
hospes erit, ut aegris solet Medicus. Porro anne et deinceps ab illis mulieribus, quas beluas ante nominabas,
ali quid ei timendum restat, vel adhuc obnoxius est iis?
Minime. Non enim iam vexari potest, neque a Dolore,
neque a Maerore, neque Intemperantia, neque Avaritia, neque
Pauperie. neque ullo alio Malorum. Omnibus enim istis
<pb id="s330" TEIform="pb"/>
dominatur, altiorque cunctis ante cruciantibus exsistit, ut
qui a Vipera aliquando ictus est. Nam ut omnes bestiae,
alioqui mortiferum venenum hominibus intentantes, istum
non laedunt, quia <sic corr="scilicet hoc eodemque" TEIform="sic">sc. h. e. q.</sic> remedio instructus, sic istum
nullum amplius malorum istorum attingit, quia praesens
possidet remedium. Recte atque ordine ista recensita videntur, verum istud etiam nos docebis, qui sint isti qui a Colle isto videntur ingruere. Pars quidem coronis capita cincti, et exinde hilaritatis speciem prae se ferentes, pars autem
alia coronis carentes, iidemque animum velut despondentes,
tibiasque et capita contriti, insuper a mulieribus quibusdam
attineri videntur? Qui coronis capita sunt ornati, sunt,
qui incolumes ab Institutione sunt servati. Qua cum potitos nunc sentiunt laetitia adfluunt. Qui ex altera parte
coronati non sunt, quique desperarunt de salute sua, illi
repudium ab Institutione passi, male misereque afficiuntur, hi cum animose et fortiter ad Constantiam iter institissent, resilierunt tamen, et nunc, ignari viae qua
eundum sit, ultro citroque oberrant. Mulieres autem illae quae hos
consectantur, quae perhibentur? Dolores, ait, et Maerores,
Desperationes, Ignominiae, Inscitiae. Tamquam omnia
mala eos sectari dicas? Omnia per Iovem, ait, sectantur.
Cum autem hi pedem in primam porticum retulerint, ad
Voluptatem atque Intemperantiam, nesciunt secum se
causas habere suae repulsae, sed in maledicta statim erumpentes, Institutionem ipsam et ad eam commeantes criminantur, ut aerumnosi et laboriosi sint, prorsusque infelices,
qui vitam illam, quam colendam scilicet illi proposuerunt, relinquentes, male aetatem terant, nec bonorum eorum fructum
capiant, quibus ipsi delectantur. Qualia vero esse bona
autumant? Luxuriem atque Intemperantiam, si quis capita totius negotii summa adstringere velit. Helluari siquidem, pecudum more, fructum maximorum bonorum
<pb id="s331" TEIform="pb"/>
esse persuasi sunt. Aliae autem illae mulieres quae illinc
proficiscuntur, quae vocantur? Opiniones, inquit. Hae,
ad Virtutes iis deductis, quorum iter ad Institutionem
fuit, redeunt denuo ut et alios accersant, et palam faciant, prius deductos summam beatitudinis iam tenere.
An igitur Hae intro ad Virtutes umquam ingrediuntur?
Numquam, ait, non enim ius est Opinionem ingredi ad
Scientiam, sed in manum illos Institutioni tradunt. Quae
quamprimum susceperit, recurrunt illae denuo alios allaturae. Ut naves Onerariae solent, sarcinis expositis prioribus, semper redire, atque aliis exponendis onerari. Haec
omnia pulcherrime mihi enarrasse videris, inquam, verum
illud nondum interpretatus es; quid praecipiat Genius,
scilicet, factu opus esse iis qui vitam primum ineunt? Audere, inquit, qua re et vos Audete. Omnia enim mens
est vobis exponere, nihil plane praetergredientem. Pulchre dicis, inquam ego. Denuo itaque manum extendens,
videtis, inquit, mulierem istam quae Caecae et lapidi volubili desuper insistentis instar habet? de qua et ante dixi, Fortunae eam nomine censeri? Videmus. Huic fidem
prorsus denegare imperat, neque quicquam firmum constansque credere, neque mansurum putare quod ab illa
profectum est, nec quidquam stabile eius fidei committere, nec ab ea accepta propriis bonis annumerare. Nihil enim esse quod impedire eam possit quo minus modo data rursum eripiat, et alteri tradat. Morem eius esse
hoc factitare. Propterea se monere, velint insuperabiles eius donis manere, nec gaudio capi, quando accipiunt, neque animo <orig reg="deici" TEIform="orig">deici</orig>, quando amittunt, datricem et
raptricem ipsam neque laudare neque conviciis proscindere. Nihil eam ratione facere, omnia temere et fortuito, ut paullo prius vobis narratum est: Hae causae sunt,
<pb id="s332" TEIform="pb"/>
quibus ductus Genius vetat illius aliquid mirari facti,
neque assimilari malis trapezitis. Et isti enim cum ab hominibus pecuniam accipiunt, laetantur, et ut proprium
aliquid nacti, dites sibi videntur. Mox cum id quod depositum est, repetitur, indignantur, et diris devovent dominos, persuasi indigna prorsus pati, non memores amplius ea conditione creditum sibi depositum, ut integrum
foret domino cum libuisset, id repetere. Huius generis
esse Fortunae deposita Genius docet, hocque pro rato habendum suadet, eius esse naturam ita comparatam, ut quae
det, rursum eripiat, desubito longe pluria largiatur, statim et ipsa ablatura, nec solum quae dederat, verum et illa
quae antea mortales possidebant. Itaque quae muneratur,
iubet accipiant, cumque iis ad stabilem et integram Donationem quam ocissime properent. Qualem illam, inquam ego? Quam datura est Institutio, si salvi ad eam pervenerint. Quae illa est? Verax Scientia rerum conducibilium et constans Largitio, firma atque irrefutabilis. Imperat huc equis velisque quam celerrime confugere, et quando venerint ad mulieres illas, quarum nomina ante dicta sunt, videlicet, Intemperantiam atque  Voluptatem,
quam mox etiam ab his refugere, neque vel hilum iis ipsis
credere quoad ad falsam Institutionem pervenerint.
Apud hanc vero paullum temporis permanere iubet, et
quod cuique visum fuerit ab ea asportare, ut viaticum itineri futurum. Hinc contento gradu ad veram Institutionem devolare. Haec singula Genius mandata imponit,
quae si quis obaudiens non adsequitur, vel susque deque habita facere negligit, malus malo exitio perit. Et hoc quidem, o boni hospites, argumentum huius est nobis Tabulae. Quod si praeter haec allubuerit de singulis sciscitari, nulla est invidia, expedita vobis dabo. Optime dixisti,
inquam ego. Sed quae sunt illa quae a falsa Institutione
<pb id="s333" TEIform="pb"/>
asportare Genius iubet? quae cuique conducibilia maxime
visa fuerint. Quae sunt haec? Litterae inquit, et nomina
reliquarum disciplinarum, quas et Plato ait instar freni
admovendas adolescentibus, ne a sequioribus rebus occupati perdantur. Necessarium autem has tenere, si quis
ad veram Institutionem pervenire se laborat? an secus
est? Necessitas quidem nulla est, ait. Utibiles enim sunt
hactenus, ut ad summam, qua quis melior fieri possit, nil
conferant. Dicis igitur nihil has conducere ad id, quo
meliores fimus mortales? Revera etiam absque his meliores eximus, non tamen inutiles et hae sunt artes. Quemadmodum quandoque per interpretem assequimur quae
narrantur, non ut exinde quis concludere velit ipsius vocis et linguae exactam cognitionem esse inutilem. Sic possumus et absque harum disciplinarum cognitione ad id quod
cupimus, pervenire. Habentne, igitur, has edocti praerogativam nullam qua meliores fieri possint, prae reliquis
mortalibus? Quo pacto poterunt, inquit, cum clarum sit,
tam hos in cognoscendis bonis et malis errare, quam ceteros quosque mortalium qui ab omni genere malorum
attinentur? Nihil enim impedimento est <corr sic="quo minus" resp="editor" TEIform="corr">quominus</corr> litterarum et disciplinarum omnibus modis sis eruditus,
simulque Helluo, Intemperans, Avarus, Iniustus, Proditor, denique mente plane Spoliatus. Tales revera multos
cernere licet. Quam igitur praerogativam habeant, disciplinas tales edocti, ad in meliorem statum deducendi mentes suas? Nullam omnino habere ex sermone hoc liquidum est. Verum, inquam ego, quae huius est causa quod
in secunda porticu degunt ut vicini verae Institutioni? Et
quid inde fructus habent? inquit. Cum saepe alios multos videre liceat prima porticu, ab Intemperantia, et aliis
vitiis, usque ad tertiam ipsamque adeo veram Institutionem
demigrantes, qui relinquant post sese hos Disciplinarios.
<pb id="s334" TEIform="pb"/>
Utique igitur his vel ignaviores vel ad discendum tardiores sunt, ne quid praerogativae eos habere putemus. Quomodo istud, inquam ego? Quod in secunda Porticu, si
nihil aliud, hoc peccant liquido, quod quae nesciunt scire ampullantur. Qua opinione dum attinentur necesse
est ignaviores ad ambiendam Veram sint Institutionem.
Porro nonne et hoc vides ut Opinionum turba ex prima
porticu tam his quam ceteris immineant? Quare nihil
reliquis promptiores ad emendandam vitam exsistunt,
nisi et eos amplexa fuerit paenitentia persuaseritque, non
veram sed vanam Institutionem homines esse nactos,
qua seducantur, et rebus ita stantibus non posse salvos
fieri. Et vos igitur, inquit, o Hospites, nullum ab auditis his fructum referetis, nisi et secundum dicta feceritis,
et tamdiu in his versari fueritis, quoad habitum nancisci
licuerit. Necesse enim est vigilaci studio his rebus attendere, et alia minus necessaria aestimare, ut in his unis esse
possitis. Faciemus. Verum hoc etiam nobis expedi, quo
pacto non esse Bona dixisti, quae a Fortuna homines accipiunt? ut Vivere, Sanum esse, Divitiis abundare, Prole multa mactari; in certaminibus Victoriam indipisci,
quaeque his similia sunt cetera? quoque pacto ex altera
parte non mala, quae hisce sunt contraria? Incredibile
enim hoc et valde a fide alienum nobis narrator oggessisti. Age igitur, ait, hoc fac, et ad singula quae interrogavero, quod tibi videatur, prompte responde. Hoc quidem
faciam. Utrum igitur, cum male quis vivit, vivere ipsi bonum est? Non videtur, sed malum potius. Quomodo
igitur bonum vivere, si huic malum est? Ut male viventibus malum est, ita bene bonum esse persuasum est. Malum igitur et Bonum esse Vivere dicis? Ego certe. Cave absurdi quid affirmes. Impossibile enim est unam eandemque
<pb id="s335" TEIform="pb"/>
rem et malam et bonam esse. Simul enim
et Utilis et Perniciosa et Appetenda et Fugienda eadem
semper exsistet. Absurdum hoc quidem. Sed quo pacto cum male Vivere quem habuerit, malum quod ipsum habet, ipsa Vita dicenda veniet, At non ipsum
Vivere est male illud Vivere, an secus tibi censetur?
Nec mihi quidem certe idem esse videtur. Vivere igitur malum non est, si enim esset? utique et bene viventibus malum esset, quod aliud esse non posset. Vera
memorare videris. Quoniam igitur utrisque et bene et
male Viventibus Vita adest, perspicuum est Vivere ipsum neque bonum esse neque malum. Ut neque Secare malum est neque Urere, cum bonum utrumque
non sit, sit tamen Aegrotis morbificum et salutare. Sic
et vivendi ratio sese habet. Tu proinde rem ita mihi
dispice. Utrum malles, malene vivere, an bene viriliterque mortem oppetere? Mortem inquam isto modo
oppetere. Non igitur malum est mori. Siquidem saepe
accidit ut mortem vitae praeferre cupias. Verum hoc est.
Eadem conditio est sanitatis atque morborum. Saepe
enim non conducit sanum quem esse, sed quod illi contrarium est, morbo adfici, cum rerum ordo ita fert. Vera memoras. Age porro et divitias hoc modo examini <orig reg="subiciamus" TEIform="orig">subiciamus</orig>. Si modo videre licet, multos saepe reperiri, qui, cum divitiis affluunt, nihilominus laboriose et misere aevum transigunt. Per Iovem, inquam,
multos huiusmodi reperire licet. Ne hilum igitur iis
quoque conferunt ad bene vivendum divitiae? Non
videtur, cum ipsi sint nullius pretii. Igitur frugi
esse quem non divitiae faciunt sed Institutio. Simile
est vero. Quomodo iam Divitiae bonae esse possunt,
<pb id="s336" TEIform="pb"/>
quae habentem, ut melior exeat, iuvare non possunt? Apparet non esse. Nec conducit quidem aliquibus dites esse, quandoquidem divitiis ipsis uti non sciant. Videtur.
Quo pacto bonum quis esse hoc adseret, quod saepe habenti utile non est? Nemo umquam. Igitur si quis Opibus scierit bene et perite uti, bene vivet, sin, male. Verissime hoc elocutus es. Ad summam, honore haec ut bona
prosequi, conviciis, ut mala, differre, hoc illud est quod mentes mortalium perturbat atque convellit, rentes videlicet,
honore ea mactanda esse, per sola quae felicitatem indipisci perperam sperant. Horum gratia omnia, et quae maxime impia esse patent, faciunt. Omnia vero haec ideo patiuntur,
quod quae reapse bona sint,
ignorent.
</p>
</div2>
<closer TEIform="closer">FINIS.
<gap desc="illustration" TEIform="gap"/></closer>
<pb id="s337" TEIform="pb"/>
</div1></body></text>



</TEI.2>