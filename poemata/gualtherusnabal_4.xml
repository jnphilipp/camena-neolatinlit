<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Nabal : comoedia sacra ... desumpta ex I. Samuelis XXV. cap. - Nunc primum conscripta et aedita.</title>
<title type="sub" TEIform="title">Machine-readable text</title>
<author n="Gwalther" TEIform="author">Gwalther, Rudolf</author>
<editor TEIform="editor" role="editor">Gwalther, Rudolf</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/gwalt2" type="href" id="gwalt2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">gwalt2</note>
<note type="filename" anchored="yes" TEIform="note" place="unspecified">gualtherusnabal.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">gualtherusnabal.xml</note>
<note type="imgpath" anchored="yes" TEIform="note" place="unspecified">gwalt2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">[Zuerich: Christof. Froschover, 1550?]</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">November 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">
new TEI header; typed text - structural tagging complete - no semantic tagging - no spell check</item>
</change>
</revisionDesc>
</teiHeader>






<text><body><div1 type="book">
<head>ACTUS IIII.</head>
<div2 id="GuNZ.04.01" n="1" type="scene" org="uniform" sample="complete" TEIform="div2" part="N">
<head>SCENA I.</head>
<argument TEIform="argument"><head>ARGUMENTUM.</head>
<p TEIform="p">Producit armatas copias e castris David, et Nabalis domum oppugnaturus instruit aciem.</p>
</argument>
<stage type="mix" TEIform="stage">DAVID, IOAB, ABISAUS, OCYMACHUS, SPHENDONITES.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">DA. Nae ego omnium mortalium miserrimus,</l>
<l TEIform="l" part="N">In cuius odium conspiravisse arbitror,</l>
<l TEIform="l" part="N">Quotquot per orbem totum vivunt hodie.</l>
<l TEIform="l" part="N">Ut nec benefactis, nec rationibus aliis</l>
<l TEIform="l" part="N">Efficere possim, de me ut aequius velint</l>
<l TEIform="l" part="N">Sentire, meque sibi amicum esse postulent.</l>
<l TEIform="l" part="N">Sed ut alios omnes sinam: quid non boni</l>
<l TEIform="l" part="N">Et officii in Nabalem contuli? illius</l>
<l TEIform="l" part="N">Dum res mea servo cura atque industria:</l>
<l TEIform="l" part="N">Is vero dum mihi gratiam debet bonam,</l>
<l TEIform="l" part="N">Convitiis lacessit, et ceu hostem minis</l>
<l TEIform="l" part="N">Petit: haecne ego diutius feram Ioab?</l>
<l TEIform="l" part="N">Numquam faciam, quin emori potius velim.</l>
<l TEIform="l" part="N">IO. Si sic pergas David, brevi consultum erit</l>
<l TEIform="l" part="N">Nobis: nec enim dictu facile est, quantum mali</l>
<l TEIform="l" part="N">Tua haec in hostes indulgentia dederit.</l>
<l TEIform="l" part="N">Habent enim proprium hoc tyranni, ut quo magis</l>
<l TEIform="l" part="N">Cedas, eo magis timeri se putent,</l>
<pb id="s067" n="34" TEIform="pb"/>
<l TEIform="l" part="N">Magisque saeviant; at ubi neque metui</l>
<l TEIform="l" part="N">Se, nec minas ipsorum formidabiles</l>
<l TEIform="l" part="N">Esse amplius vident, animo sibi conscio</l>
<l TEIform="l" part="N">Male perciti cervos leporesque <reg orig="refferunt" TEIform="reg">referunt</reg>,</l>
<l TEIform="l" part="N">Quos tu leones esse putabas antea.</l>
<l TEIform="l" part="N">DA. Nabalem ergo exemplum faciam, quo intelligant</l>
<l TEIform="l" part="N">Omnes, quid immerentes sit lacessere.</l>
<l TEIform="l" part="N">Sancteque iuro per Iehovae numina,</l>
<l TEIform="l" part="N">Quae mihi inimica velim, nisi ante crastinam</l>
<l TEIform="l" part="N">Lucem tam ipsum quam omnem ipsius domum et greges</l>
<l TEIform="l" part="N">Confecero totos. AB. Quin igitur ilico</l>
<l TEIform="l" part="N">Instruitur acies, militesque prodeunt</l>
<l TEIform="l" part="N">Huc? DA. Nonne venire vides? Ioab tu dexterum</l>
<l TEIform="l" part="N">Cornu tene, laevum tu Abisae ducito.</l>
<l TEIform="l" part="N">Ego medium in hostem phalanges dirigam.</l>
<l TEIform="l" part="N">Videte ut ordines seruent, et singuli</l>
<l TEIform="l" part="N">Signum, quod ipse sum daturus, sedulo</l>
<l TEIform="l" part="N">Exspectent, nec aliquis suo ausit cedere</l>
<l TEIform="l" part="N">Loco. OC. Ego cura hac minime opus esse existimo:</l>
<l TEIform="l" part="N">Nam neminem fore scio, qui venientibus</l>
<l TEIform="l" part="N">Se opponat, et pugnantes contra dimicet,</l>
<l TEIform="l" part="N">Quin irruimus ergo undique, ne dum in agmine</l>
<l TEIform="l" part="N">Struendo solliciti sumus frustra, fugam</l>
<l TEIform="l" part="N">Ipsi capessant, et labor sit irritus</l>
<l TEIform="l" part="N">Omnis. DA. Nae tu imprudenter ista, ut omnia</l>
<pb id="s068" TEIform="pb"/>
<l TEIform="l" part="N">Ocymache: Cura mihi et studiosa industria,</l>
<l TEIform="l" part="N">Ut semper, ita in bello non utilis modo</l>
<l TEIform="l" part="N">Sed et necessaria videtur: ubi socordia</l>
<l TEIform="l" part="N">Partam quoque saepius perdit victoriam.</l>
<l TEIform="l" part="N">Nec mihi sapere videtur, hostem qui suum</l>
<l TEIform="l" part="N">Contemnit. Ut enim dura res necessitas</l>
<l TEIform="l" part="N">Est, sic timidum etiam ad arma quandoque excitat</l>
<l TEIform="l" part="N">Ut et potentiorem contra ausit aliquid.</l>
<l TEIform="l" part="N">Sed Sphendonites quo nam sese hinc contulit?</l>
<l TEIform="l" part="N">SP. Hem adsum David, nec aliud animo cogito,</l>
<l TEIform="l" part="N">Meam quam ut hodie virtutem probem tibi.</l>
<l TEIform="l" part="N">DA. Tu cum Ocymacho tibi commissas copias</l>
<l TEIform="l" part="N">Partire, funditorum ut alae cornua</l>
<l TEIform="l" part="N">Utrinque cingant. At quam primum conspici</l>
<l TEIform="l" part="N">Hostis potest, paulum progressi ad proelium</l>
<l TEIform="l" part="N">Fundis lacessite et globorum grandine:</l>
<l TEIform="l" part="N">Manum tamen ne conferatis comminus,</l>
<l TEIform="l" part="N">Ne pauciores vos plures forte obruant.</l>
<l TEIform="l" part="N">SP. Faxim, modo Deus adsit, ne mihi manu,</l>
<l TEIform="l" part="N">Vel animum defuisse possis conqueri.</l>
<l TEIform="l" part="N">DA. Reliqua, Ioab, dispone dum ipse revertor huc.</l>
<l TEIform="l" part="N">Nam in castra me recipio, ut illic singula</l>
<l TEIform="l" part="N">Curentur, illinc ne mali quid accidat,</l>
<l TEIform="l" part="N">Dum nos movemus illuc, IO. Curabo omnia.</l>
</lg>
<pb id="s069" n="35" TEIform="pb"/>
</div2>
<div2 id="GuNZ.04.02" n="2" type="scene" org="uniform" sample="complete" TEIform="div2" part="N">
<head>ACTUS IIII. SCENA II.</head>
<argument TEIform="argument"><head>ARGUMENTUM.</head>
<p TEIform="p">Abigael cum commeatu Davidi obviam progressa supplicat. David precibus huius motus a cruento incoepto desistit, sicque turba, quae ingens malum datura videbatur, restinguitur.</p>
</argument>
<stage type="mix" TEIform="stage">ABIGAEL, SPUDAEUS, PHILOPONUS, DAVID, IOAB, ABISAUS, OCYMACHUS.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">ABIG. Praecedite vos lento gradu, quo subsequi</l>
<l TEIform="l" part="N">Possim facilius: ceterum ubi ad montis pedem</l>
<l TEIform="l" part="N">Ventum fuerit, cum sarcinis subsistite.</l>
<l TEIform="l" part="N">Tu vero Spudaee, ut nihil omittatur hic</l>
<l TEIform="l" part="N">Per neglegentiam, vide. SP. Dictum putae</l>
<l TEIform="l" part="N">Factumque, quod mea arte possit effici.</l>
<l TEIform="l" part="N">Nam si meam unquam industriam tibi commodam</l>
<l TEIform="l" part="N">Experta es, <reg orig="heic" TEIform="reg">hic</reg> vigilantiorem senties</l>
<l TEIform="l" part="N">Multo. PH. Faciam ipse quoque, ne abs te culparier</l>
<l TEIform="l" part="N">Possim, Deumque nostro huic conatui</l>
<l TEIform="l" part="N">Non defuturum spero. ABIG. In hoc certe mihi</l>
<l TEIform="l" part="N">Spes omnis est sita: solus enim est, mortalium</l>
<l TEIform="l" part="N">Qui corda manu sua regit, solus novas</l>
<l TEIform="l" part="N">Potest voluntates creare, prout velit.</l>
<l TEIform="l" part="N">IDEMque sibi fidentes numquam deserit.</l>
<l TEIform="l" part="N">Sed hei miseram me, quis strepitus iste est? quis hic</l>
<l TEIform="l" part="N">Fragor? nimirum hostes huc irati movent.</l>
<pb id="s070" TEIform="pb"/>
<l TEIform="l" part="N">DA. Sunt salva nobis castra viri, nec arbitror</l>
<l TEIform="l" part="N">Aliquid mali inde exoriturum: vos modo viros</l>
<l TEIform="l" part="N">Praebete vos, cautique nunc producite</l>
<l TEIform="l" part="N">Agmen: Deus sic coepta nostra dirigat.</l>
<l TEIform="l" part="N">ABIG. Hei arma Spudaee <reg orig="heic" TEIform="reg">hic</reg> hostilia conspicor.</l>
<l TEIform="l" part="N">Tota tremo: num quae femina infelicior</l>
<l TEIform="l" part="N">Est me? quid agam? vel quod dicendi exordium</l>
<l TEIform="l" part="N">Sumam? metus vocemque linguamque occupat.</l>
<l TEIform="l" part="N">O Nabal, in quae nos pericula conicis?</l>
<l TEIform="l" part="N">DA. Quid istud agminis est Ioab, quod obviam</l>
<l TEIform="l" part="N">Procedit huc nobis? armati, an sarcinis</l>
<l TEIform="l" part="N">Veniunt onusti? IO. Nescio hercle: sed nisi</l>
<l TEIform="l" part="N">Fallunt me oculi, cibaria ferunt: miror hoc</l>
<l TEIform="l" part="N">Quid sibi velit. ABIS. Nabalis isti servuli</l>
<l TEIform="l" part="N">Videntur esse, quem fortasse paenitet</l>
<l TEIform="l" part="N">Suae tenacitatis et avaritiae,</l>
<l TEIform="l" part="N">Sed quid video? profecto mulier agminis</l>
<l TEIform="l" part="N">Istius est dux. OC. Hosne venire ad nos vides</l>
<l TEIform="l" part="N">David? quin ergo hos contra ruimus? DA. Hem, mane:</l>
<l TEIform="l" part="N">Nam primum inermem turbam caedere non placet.</l>
<l TEIform="l" part="N">PRIOR est petendus, huius, qui mali est caput.</l>
<l TEIform="l" part="N">Nec hos temere huc venire credo, maxime</l>
<l TEIform="l" part="N">Cum mulier haec, quantum video, forma et habitu</l>
<l TEIform="l" part="N">Honesta sit: magnum profecto quid ferunt.</l>
<l TEIform="l" part="N">Sistamus hic paulo gradum, ut quid sibi velint</l>
<pb id="s071" n="36" TEIform="pb"/>
<l TEIform="l" part="N">Intelligamus. ABIG. Hei mihi, nimirum hic est</l>
<l TEIform="l" part="N">David, reliquos qui armis et toto corpore</l>
<l TEIform="l" part="N">Excellit: heu quos vultus, et quae lumina</l>
<l TEIform="l" part="N">Video? minas caedesque spirant: sed tamen</l>
<l TEIform="l" part="N">AUDENDUM aliquid est pro salute publica.</l>
<l TEIform="l" part="N">Adibo. DA. Tu quae es? et unde venis huc insolens?</l>
<l TEIform="l" part="N">Quaeve muliebres animos movet audacia,</l>
<l TEIform="l" part="N">Armato ut ausis mihi meisque occurrere?</l>
<l TEIform="l" part="N">ABIG. Res magna, mi domine, gravisque me impulit.</l>
<l TEIform="l" part="N">Nam quo tuam nostramque salutem vindicem,</l>
<l TEIform="l" part="N">Supplex venio, et mihi imputare te velim</l>
<l TEIform="l" part="N">Omnem hanc iniquitatem, qua peccavit in</l>
<l TEIform="l" part="N">Te vir meus: quare precor ut ancillulam</l>
<l TEIform="l" part="N">Tuam tibi loquentem benignus audias.</l>
<l TEIform="l" part="N">Peccavit in te Nabal, idque gravissime,</l>
<l TEIform="l" part="N">Dignusque mihi etiam videtur, qui malum</l>
<l TEIform="l" part="N">Ferat: sed indignus tu, qui illud inferas.</l>
<l TEIform="l" part="N">Nam si muscarum examen haud captat aquila,</l>
<l TEIform="l" part="N">Nec pulicis morsum ferarum rex Leo</l>
<l TEIform="l" part="N">Curat: quid ab hoc te accepta movet iniuria?</l>
<l TEIform="l" part="N">Nam quantus est, Nabal vere est, et nomini</l>
<l TEIform="l" part="N">Respondet, in se nihil habens vel consili</l>
<l TEIform="l" part="N">Vel auxilii, totusque carne ducitur.</l>
<l TEIform="l" part="N">Quod si tui me convenissent nuntii,</l>
<l TEIform="l" part="N">Numquam haec patrata in te fuisset iniquitas.</l>
<pb id="s072" TEIform="pb"/>
<l TEIform="l" part="N">Sed bene Deus consuluit adhuc, qui sanguinem</l>
<l TEIform="l" part="N">Ne funderes prohibuit, et tibi obviam</l>
<l TEIform="l" part="N">Me fecit: huius itaque gratia mihi</l>
<l TEIform="l" part="N">Quicquid mali hoc est condona, sintque similes</l>
<l TEIform="l" part="N">Nabalis omnes, qui malum tibi struunt.</l>
<l TEIform="l" part="N">Tu potius hoc, quod offero, munusculum</l>
<l TEIform="l" part="N">Benignus accipe, ut tuis sit servolis,</l>
<l TEIform="l" part="N">Quo nunc famis necessitatem mitigent.</l>
<l TEIform="l" part="N">Sic firma sit semperque salva tibi domus,</l>
<l TEIform="l" part="N">Tuisque laeta cedant cuncta posteris.</l>
<l TEIform="l" part="N">Sic tu malis exemptus omnia sentias</l>
<l TEIform="l" part="N">Felicia, quod brevi futurum firmiter</l>
<l TEIform="l" part="N">Spero: Deus siquidem populi regem sui</l>
<l TEIform="l" part="N">Constituit olim, et illius tu proelia</l>
<l TEIform="l" part="N">Geris. Licet ergo te contra quam plurimi</l>
<l TEIform="l" part="N">Insurgere ausint, et peremptum postulent,</l>
<l TEIform="l" part="N">Nihil tamen proficient: nam tuebitur</l>
<l TEIform="l" part="N">Te dominus, et animam tuam custodiet.</l>
<l TEIform="l" part="N">Hostesque tuos funda rotatos plumbei</l>
<l TEIform="l" part="N">Globi instar abiciet procul. Tunc regio</l>
<l TEIform="l" part="N">Insignis honore digna laudis praemia</l>
<l TEIform="l" part="N">Feres: nec hoc postremum erit quo gaudeas,</l>
<l TEIform="l" part="N">Quod sanguine innocente non foedaveris</l>
<l TEIform="l" part="N">Manus: sed et nec mens sibi male conscia</l>
<l TEIform="l" part="N">Terrebit: Horum memor animum iratum preme.</l>
<pb id="s073" n="37" TEIform="pb"/>
<l TEIform="l" part="N">Et si quando horum te meminisse iuverit,</l>
<l TEIform="l" part="N">Tuae simul memineris, oro, ancillulae.</l>
<l TEIform="l" part="N">DA. O faustam felicemque diem, quae te obviam</l>
<l TEIform="l" part="N">Mihi dedit. Quid vero primum praedicem?</l>
<l TEIform="l" part="N">Tene, et tuos mores, tuaeque gratiam</l>
<l TEIform="l" part="N">Linguae? cui lubens fateor debere me,</l>
<l TEIform="l" part="N">Quod innocentis non reus sum sanguinis.</l>
<l TEIform="l" part="N">An potius illum, qui te talem condidit?</l>
<l TEIform="l" part="N">Nam testor hunc, mihique credas velim:</l>
<l TEIform="l" part="N">Nisi tua nos praevenisset sollertia,</l>
<l TEIform="l" part="N">Extremus hic vobis illuxisset dies.</l>
<l TEIform="l" part="N">Sed accipimus, quae huc attulisti munera,</l>
<l TEIform="l" part="N">Tu laeta domum, qua venisti, revertere,</l>
<l TEIform="l" part="N">Et res viri (qui indignus est te coniuge)</l>
<l TEIform="l" part="N">Tuasque pergito curare fideliter.</l>
<l TEIform="l" part="N">ABIG. Bene tu quidem mi domine: quare gratiam</l>
<l TEIform="l" part="N">Me plurimam debere tibi fateor lubens.</l>
<l TEIform="l" part="N">Faxit Deus aliquando, qui regit omnia,</l>
<l TEIform="l" part="N">Ut sit mihi de te bene merendi occasio,</l>
<l TEIform="l" part="N">Idemque te suo favore protegat.</l>
<l TEIform="l" part="N">Adeste servuli, domum nos ocius</l>
<l TEIform="l" part="N">Hinc conferamus, ne quid illic accidat</l>
<l TEIform="l" part="N">Incommodi: tu illos Spudaee ducito.</l>
<l TEIform="l" part="N">DA. Heus Ocymache, tu funditores ilico</l>
<l TEIform="l" part="N">Reducito huc: tu vero Ioab exercitum</l>
<pb id="s074" TEIform="pb"/>
<l TEIform="l" part="N">Cum commeatu in castra deductum cibo</l>
<l TEIform="l" part="N">Refice, tum quae curanda sunt, cura probe.</l>
<l TEIform="l" part="N">IO. Eo: sequimini vos: Abisae, tu ultimos,</l>
<l TEIform="l" part="N">Ut ordinem seruent, cohibe. Vah SOLERTIA</l>
<l TEIform="l" part="N">QUID non muliebris efficit? quamquam mihi</l>
<l TEIform="l" part="N">Non displicet tantae mulier industriae.</l>
<l TEIform="l" part="N">Nam mihi quoque facilius fuerit, famelicos</l>
<l TEIform="l" part="N">In castra reducere ad cibos, quam ad proelium.</l>
<l TEIform="l" part="N">Tu quid Abisae sentis? AB. Probe pronuntias.</l>
<l TEIform="l" part="N">Nabal revera hic est, nimisque plumbeus.</l>
<l TEIform="l" part="N">Quare sinamus hunc, dummodo cibaria</l>
<l TEIform="l" part="N">Inscius, et invitus etiam, transmiserit.</l>
</lg>
</div2>
<div2 id="GuNZ.04.03" n="3" type="scene" org="uniform" sample="complete" TEIform="div2" part="N">
<head>ACTUS IIII. SCENA III.</head>
<argument TEIform="argument"><head>ARGUMENTUM.</head>
<p TEIform="p">Abigael Nabali, sobrio iam, quantum sibi suisque omnibus mali sua improbitate asciverit, narrat. Habetur in his piae et prudentis matronae typus. Econtra Nabal sui ingenii stupiditatem magis magisque probat.</p>
</argument>
<stage type="mix" TEIform="stage">NABAL, ABIGAEL.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">NA. At at nimis me heri bibisse sentio,</l>
<l TEIform="l" part="N">Vicitque vinum quod bibi: Vah nausea</l>
<l TEIform="l" part="N">Stomachi quid haec portendit? quid guttur siti</l>
<l TEIform="l" part="N">Arens, manusque tremula? quid pedes loco</l>
<l TEIform="l" part="N">Qui stare nesciunt? Itane nondum mihi</l>
<l TEIform="l" part="N">Edormiisse hesternam videor crapulam?</l>
<pb id="s075" n="38" TEIform="pb"/>
<l TEIform="l" part="N">Beatus ille, qui si quando largius</l>
<l TEIform="l" part="N">Potet, ferendo tamen est, nec molestiam</l>
<l TEIform="l" part="N">Tantam experitur, nec caput vertigine,</l>
<l TEIform="l" part="N">Nec membra sentit tota delassarier.</l>
<l TEIform="l" part="N">Unum hoc mihi si contigisset, neminem</l>
<l TEIform="l" part="N">Mortalium qui victitant me dicerem</l>
<l TEIform="l" part="N">Beatiorem: Nec tamen hoc solum mihi</l>
<l TEIform="l" part="N">Animum molestat: sed quod uxor quoque data est,</l>
<l TEIform="l" part="N">Quae ut moribus meis nequaquam convenit,</l>
<l TEIform="l" part="N">Ita iurgiis, si quando plus bibi, enecat.</l>
<l TEIform="l" part="N">Nam si semel iurgare coeperit, sui</l>
<l TEIform="l" part="N">Oblita diem totum rixando transigit.</l>
<l TEIform="l" part="N">Nec dubito, quin hodie quoque eloquentiam</l>
<l TEIform="l" part="N">Illius audire oporteat me. Quid fores</l>
<l TEIform="l" part="N">Crepuere? profecto huc ipsa prodit: tristis est.</l>
<l TEIform="l" part="N">Nimirum aliquid iurgabit. AB. Huc modo virum</l>
<l TEIform="l" part="N">Exisse meum dixere servuli. Sed en</l>
<l TEIform="l" part="N">Coram video, quem quaero. Felix sit precor</l>
<l TEIform="l" part="N">Huius tibi exortus diei, et laetior</l>
<l TEIform="l" part="N">Multo, quam hesternae, quam tua culpa sere</l>
<l TEIform="l" part="N">Funestam fecisti tibi et omnibus tuis.</l>
<l TEIform="l" part="N">NA. Nonne hoc fore praedixi? Quam tu mihi nuntias</l>
<l TEIform="l" part="N">Culpam? malive quid patravi, qui diem</l>
<l TEIform="l" part="N">Totum sodales inter et suavissimos</l>
<l TEIform="l" part="N">Transegi amicos? nec aliquid vel iurgii</l>
<pb id="s076" TEIform="pb"/>
<l TEIform="l" part="N">Vel pugnae obortum est. AB. Scio domi quid feceris</l>
<l TEIform="l" part="N">Postquam accubitum est. Sed mi vir, audi me obsecro,</l>
<l TEIform="l" part="N">Et pauca te roganti mihi respondeas.</l>
<l TEIform="l" part="N">Venere ad te a Davide missi nuntii,</l>
<l TEIform="l" part="N">Qui commeatum poscerent? NA. Quid ni? AB. Quid his</l>
<l TEIform="l" part="N">Datum est responsi? NA. Quo mihi quam maxime</l>
<l TEIform="l" part="N">Digni videbantur: negavi his omnia</l>
<l TEIform="l" part="N">Quae postulabant. AB. Quid? negasti? NA. Scilicet.</l>
<l TEIform="l" part="N">Nec enim aliquis me sic desipere existimet,</l>
<l TEIform="l" part="N">Ut quae meis parata sunt laboribus,</l>
<l TEIform="l" part="N">Eiusmodi errones temere auferre patiar.</l>
<l TEIform="l" part="N">AB. Prudenter. O si ita semper res domestica</l>
<l TEIform="l" part="N">Curae tibi esset. NA. Tum suis coloribus</l>
<l TEIform="l" part="N">Illos probe pinxi. AB. Bene: sed an non manus</l>
<l TEIform="l" part="N">Horum timebas? NA. Egone? quasi vero duo</l>
<l TEIform="l" part="N">Vel tres famelici mendici quidpiam</l>
<l TEIform="l" part="N">Me contra auderent. AB. Sed quid illi? NA. Iniquius</l>
<l TEIform="l" part="N">Quidem ferebant, sed minati plurima</l>
<l TEIform="l" part="N">Tandem digressi sunt. AB. Quibus autem viribus</l>
<l TEIform="l" part="N">Occurres, si fortasse armatas copias</l>
<l TEIform="l" part="N">Adducat huc David, vi tibi ut extorqueat,</l>
<l TEIform="l" part="N">Quod non potuit verbis abs te impetrarier?</l>
<l TEIform="l" part="N">NA. Illumne tantum facinus ausurum putas</l>
<l TEIform="l" part="N">Unquam? AB. Nescio: sed si fortasse auderet hoc,</l>
<l TEIform="l" part="N">Tu quid faceres? NA. Res ipsa consilium daret.</l>
<pb id="s077" n="39" TEIform="pb"/>
<l TEIform="l" part="N">AB. At consilio iam opus est, ne forte serius</l>
<l TEIform="l" part="N">Deliberes. NAM MULTA suadet improba</l>
<l TEIform="l" part="N">Fames: tum proprium hoc habent fere milites,</l>
<l TEIform="l" part="N">FAME Licis ut cuncta licere existiment.</l>
<l TEIform="l" part="N">NA. Existiment licet hoc, pedem tamen huc ferent</l>
<l TEIform="l" part="N">Numquam. AB. Vide mi vir, temere ut tua omnia</l>
<l TEIform="l" part="N">Dicas, faciasque atque ego tibi edico palam,</l>
<l TEIform="l" part="N"><reg orig="Heic" TEIform="reg">Hic</reg> in propinquo cum suis cohortibus</l>
<l TEIform="l" part="N">Fuisse iam Davidem: non viaticum ut</l>
<l TEIform="l" part="N">Dares, sed ut te cum domo et omnibus tuis</l>
<l TEIform="l" part="N">Exscinderet: nec dubium est, quin iam perditi</l>
<l TEIform="l" part="N">Miseris modis essemus omnes, nisi Deus</l>
<l TEIform="l" part="N">Sua mihi affuisset ope, qui spiritu</l>
<l TEIform="l" part="N">Suo monuit me quid facerem, simulque cor</l>
<l TEIform="l" part="N">Davidis, ut hoc incoeptum omitteret, impulit.</l>
<l TEIform="l" part="N">Adeo in acie novaculae res sita fuit.</l>
<l TEIform="l" part="N">NA. Dic obsecro, ludisne tu, an vera haec refers?</l>
<l TEIform="l" part="N">AB. Ah, egone ludam nunc in re tam seria?</l>
<l TEIform="l" part="N">Quin tota adhuc tremo, quoties mentem mihi</l>
<l TEIform="l" part="N">Subit tremendus ille aspectus militum,</l>
<l TEIform="l" part="N">Quem pertuli, et quoties verba minasque recolo,</l>
<l TEIform="l" part="N">Armaque, strepitumque armorum et rauca cornua.</l>
<l TEIform="l" part="N">Tum tota adhuc versatur ob oculos mihi</l>
<l TEIform="l" part="N">Rerum facies, et iam videre me puto</l>
<l TEIform="l" part="N">Huc irruentem militem, qui servulos</l>
<pb id="s078" TEIform="pb"/>
<l TEIform="l" part="N">Caedat palantes, qui greges innoxios</l>
<l TEIform="l" part="N">Mactet, qui te somno sepultum et crapula</l>
<l TEIform="l" part="N">Affligat humi, gladioque pectus hauriat</l>
<l TEIform="l" part="N">Tuum, domumque flammis totam consecret.</l>
<l TEIform="l" part="N">NA. Hei me miserum, qui numquam id fore putaverim.</l>
<l TEIform="l" part="N">AB. Atqui hoc ipsum est unum, quod usque conqueror.</l>
<l TEIform="l" part="N">Quod nec, quod e re nostra est, ipse prospicis,</l>
<l TEIform="l" part="N">Nec consulentem me patienter fers: sed et</l>
<l TEIform="l" part="N">Alii si consilium ferant, tibi qui bene</l>
<l TEIform="l" part="N">Volunt, ita consiliis illorum tu obstrepis,</l>
<l TEIform="l" part="N">Quasi pudendum sit te ab aliis discere.</l>
<l TEIform="l" part="N">Vel in convivio heri, quid immodestiae</l>
<l TEIform="l" part="N">Est abs te omissum? qui nec Eubulo seni,</l>
<l TEIform="l" part="N">Fautori et amico maximo, peperceris?</l>
<l TEIform="l" part="N">At interim egregie (si Diis placet) tibi</l>
<l TEIform="l" part="N">De Glycylogo prospexisti, quo non puto</l>
<l TEIform="l" part="N">Quemquam modo vivere, magis qui commodus</l>
<l TEIform="l" part="N">Siet, ut vel opulentissimos depauperet.</l>
<l TEIform="l" part="N">NA. Ah iurgiis ne me eneca, quando miser</l>
<l TEIform="l" part="N">Sum plus satis: ita me tua haec oratio</l>
<l TEIform="l" part="N">Totum pene exanimavit: quin hoc dicito</l>
<l TEIform="l" part="N">Potius mea lux, malum istud ut tu avorteris?</l>
<l TEIform="l" part="N">AB. Non fert locus nec tempus, ut nunc singula</l>
<l TEIform="l" part="N">Dicam, sed intro progressus cuncta audies.</l>
<l TEIform="l" part="N">NA. Eo. AB. Abiit hic: vah stultitiam et amentiam</l>
<pb id="s079" n="40" TEIform="pb"/>
<l TEIform="l" part="N">Hominis. Virosne tales esse convenit,</l>
<l TEIform="l" part="N">In <reg orig="queis" TEIform="reg">quis</reg> nihil sit mentis aut prudentiae?</l>
<l TEIform="l" part="N">Sequar, suis ut intus hunc coloribus</l>
<l TEIform="l" part="N">Pictum severe et dignis increpem modis.</l>
</lg>
</div2>
<div2 id="GuNZ.04.04" n="4" type="scene" org="uniform" sample="complete" TEIform="div2" part="N">
<head>ACTUS IIII. SCENA IIII.</head>
<argument TEIform="argument"><head>ARGUMENTUM.</head>
<p TEIform="p">Dysigamus solus de suae uxoris moribus iniquis queritur. Introducta est autem huius descriptio, ut hac antithesi seu collatione Abigaelis virtus magis elucescat.</p>
</argument>
<stage type="mix" TEIform="stage">DYSIGAMUS.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">AN quisquam hominum me vivit infelicior.</l>
<l TEIform="l" part="N">Certe inveniri posse neminem puto,</l>
<l TEIform="l" part="N">Qui maxima in rerum affluentia magis</l>
<l TEIform="l" part="N">Egeat quam ego: cuius mali causa unica</l>
<l TEIform="l" part="N">Est uxor, uxoris tam indigna nomine,</l>
<l TEIform="l" part="N">Ut bestia potius vocari debeat,</l>
<l TEIform="l" part="N">Aut si quid ipsi bestiis nocentius</l>
<l TEIform="l" part="N">Vivit. Domi siquidem manere si velim,</l>
<l TEIform="l" part="N">Non antea iurgare venefica desinit,</l>
<l TEIform="l" part="N">Donec domo me eiciat. Ubi hoc fit, neminem</l>
<l TEIform="l" part="N">Ad quem recipiam me habeo, praeter hucn meum</l>
<l TEIform="l" part="N">Vicinum Nabalem (quia Eubulus aliis</l>
<l TEIform="l" part="N">Semper negotiis severioribus</l>
<l TEIform="l" part="N">Obstrictus <reg orig="heic" TEIform="reg">hic</reg> nobis operam dare non potest)</l>
<l TEIform="l" part="N">Ubi vero ad huc ventum est, qui praeter pocula</l>
<pb id="s080" TEIform="pb"/>
<l TEIform="l" part="N">Nil somniat sapitque, fieri non potest,</l>
<l TEIform="l" part="N">Quin ipse quoque paulo bibam fecundius,</l>
<l TEIform="l" part="N">Facetiorque domum redeam. Sed proh Deum,</l>
<l TEIform="l" part="N">Hoc si fiat, quae fulgura et quae fulmina</l>
<l TEIform="l" part="N">Uxoris excipio? quae me non ebrium,</l>
<l TEIform="l" part="N">Sed porcum, et asinum, utrem canemque clamitat.</l>
<l TEIform="l" part="N">Nec ante potest finem invenire iurgiis</l>
<l TEIform="l" part="N">Convitiisque, donec res ad verbera</l>
<l TEIform="l" part="N">Manusque perveniat, <reg orig="queis" TEIform="reg">quis</reg> si feliciter</l>
<l TEIform="l" part="N">Aeque, ut maledictis pugnaret, profecto iam</l>
<l TEIform="l" part="N">Olim periissem funditus. Sic vero fit</l>
<l TEIform="l" part="N">Uxoris intemperie, ut nec domi queam</l>
<l TEIform="l" part="N">Meis frui, nec foris amicis libere</l>
<l TEIform="l" part="N">Conversari, dum huius vel experirier</l>
<l TEIform="l" part="N">Vel pertimescere me oportet vesaniam.</l>
<l TEIform="l" part="N">Profecto, si cui uxor fidelis contigit</l>
<l TEIform="l" part="N">Et commoda, is thesaurum incomparabilem</l>
<l TEIform="l" part="N">Se possidere credat, eique indulgeat</l>
<l TEIform="l" part="N">Lubens, diu ut talem tenere possiet.</l>
<l TEIform="l" part="N">Sed quem subito a Nabale prodire video?</l>
<l TEIform="l" part="N">Spudaeus est: tristis videtur: quid siet</l>
<l TEIform="l" part="N">Miror, facile tamen quod est rescivero.</l>
</lg>
</div2>
<div2 id="GuNZ.04.05" n="5" type="scene" org="uniform" sample="complete" TEIform="div2" part="N">
<head>ACTUS IIII. SCENA V.</head>
<argument TEIform="argument"><head>ARGUMENTUM.</head>
<p TEIform="p">Spudaeus Nabalem aegrotare, Philoponus vero eundem
<pb id="s081" n="41" TEIform="pb"/>
iam obiisse narrant Dysigamo. Continet tota scena ebrietatis detestabiles fructus, et quam studiose caveri debeat.</p>
</argument>
<stage type="mix" TEIform="stage">SPUDAEUS, DYSIGAMUS, PHILOPONUS.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">SP. Profecto quantum res heri video mei,</l>
<l TEIform="l" part="N">Brevi futurum credo, quod hera saepius</l>
<l TEIform="l" part="N">Praedixit, et ego sum ominatus antea.</l>
<l TEIform="l" part="N">DYS. Quid istud est mali? Hem Spudaee, quid de hero</l>
<l TEIform="l" part="N"><reg orig="Heic" TEIform="reg">Hic</reg> mussitas? SP. Ipsius nunc doleo vicem,</l>
<l TEIform="l" part="N">Qui temperantius ut viveret, adducier</l>
<l TEIform="l" part="N">Numquam potuit, donec suo magno malo</l>
<l TEIform="l" part="N">Iam discit, ipsius studuisse commodo,</l>
<l TEIform="l" part="N">Quos ipse sibi inimicos esse credidit.</l>
<l TEIform="l" part="N">DYS. Quid ita? SP. Quia intus iam iacet propior neci</l>
<l TEIform="l" part="N">Quam vitae. DYS. Nabalemne tu dicis, qui heri</l>
<l TEIform="l" part="N">Et nudius tertius incolumis suaviter</l>
<l TEIform="l" part="N">Nobiscum epulatus est? SP. Ego tam suaviter</l>
<l TEIform="l" part="N">Epularier nolim. DYS. Expedi quaeso ocius</l>
<l TEIform="l" part="N">Me, quid patitur mali? SP. Faciam: Vix hodie</l>
<l TEIform="l" part="N">E lectulo cum prodiisset, questus est</l>
<l TEIform="l" part="N">Noctem sibi fuisse difficillimam,</l>
<l TEIform="l" part="N">Totumque dolere sibi caput gravedine,</l>
<l TEIform="l" part="N">Sed et praecordia circum acuti quidpiam</l>
<l TEIform="l" part="N">Instar stimuli pectus latusque pungere</l>
<l TEIform="l" part="N">Sinistrum. Ibi nihil nos suspicarier</l>
<pb id="s082" TEIform="pb"/>
<l TEIform="l" part="N">Tanti mali, sed crapulae vestigia</l>
<l TEIform="l" part="N">Hesternae haec esse credidimus. DYS. Profecto idem</l>
<l TEIform="l" part="N">Ipse quoque putassem: nam nimium mihi visus est</l>
<l TEIform="l" part="N">Bibisse, ut unquam <reg orig="aliâs" TEIform="reg">alias</reg>. SP. Tandem frequentius</l>
<l TEIform="l" part="N">Gravi anhelitu spirare et ingemiscere</l>
<l TEIform="l" part="N">Coepit: deinde nemine hoc sperante, humi</l>
<l TEIform="l" part="N">Horrendum quid clamans repente concidit.</l>
<l TEIform="l" part="N">DYS. Miror tua quo tandem exeat narratio.</l>
<l TEIform="l" part="N">SP. Accurrimus omnes territi, tum strepitu hera</l>
<l TEIform="l" part="N">Audito intro se proripit, quid sit rogat,</l>
<l TEIform="l" part="N">Quidve acciderit mali. Nihil nos, quam modo</l>
<l TEIform="l" part="N">Quod tu audivisti, dicere possumus. At herus</l>
<l TEIform="l" part="N">Illam quasi non nosset, responsi nil dedit.</l>
<l TEIform="l" part="N">Mox vero oculos transversos torsit, et manus</l>
<l TEIform="l" part="N">Digitosque distendit, buccisque tumentibus</l>
<l TEIform="l" part="N">Spumas cruentas evomens, acerbius</l>
<l TEIform="l" part="N">Quiddam et querulum pressis fremebat dentibus.</l>
<l TEIform="l" part="N">DYS. Spudaee totus horreo, quare iocis</l>
<l TEIform="l" part="N">Ne me fictis ludas cave. SP. Utinam lusus haec</l>
<l TEIform="l" part="N">Sient iocusque mihi profecto talia</l>
<l TEIform="l" part="N">Sunt visa, ut inde me foras subduxerim,</l>
<l TEIform="l" part="N">Videre ne ista cogerer diutius.</l>
<l TEIform="l" part="N">Sed quid Philoponus huc repente prosilit?</l>
<l TEIform="l" part="N">PH. Mortalium quis unquam vel violentius</l>
<l TEIform="l" part="N">Vel magis inopinato diem obiit? ô necis</l>
<pb id="s083" n="42" TEIform="pb"/>
<l TEIform="l" part="N">Fatique necessitatem difficillimam.</l>
<l TEIform="l" part="N">DYS. Quid hic queritur? SP. Heus Philopone adesdum, te volo.</l>
<l TEIform="l" part="N">Quid ita trepidas? peiusne herus habere occipit?</l>
<l TEIform="l" part="N">PH. Ut nunc habeat nescio, sed mortuum scio.</l>
<l TEIform="l" part="N">SP. Quid? tun herum oppetiisse dicis? PH. Maxume.</l>
<l TEIform="l" part="N">SP. Herus meus obiit? PH. Repente, cum hoc fore</l>
<l TEIform="l" part="N">Nemo Putaret, unico quasi anhelitu</l>
<l TEIform="l" part="N">Efflavit animam purpuream: utpote sanguine</l>
<l TEIform="l" part="N">Quam plurimo mixtam. DYS. Quid tu Philopone mi</l>
<l TEIform="l" part="N">Narras? PH. Quod audis, et cui ipse interfui.</l>
<l TEIform="l" part="N">DYS. Hei vitam nimium lubricam mortalium.</l>
<l TEIform="l" part="N">Itane integris adhuc fortunis omnibus,</l>
<l TEIform="l" part="N">Et vix medio vitae peracto limite,</l>
<l TEIform="l" part="N">Intercidit Nabal? PH. Quid hoc mirum tibi</l>
<l TEIform="l" part="N">Videtur: HOC siquidem ebrietas stipendio</l>
<l TEIform="l" part="N">Suos solet remunerare milites.</l>
<l TEIform="l" part="N">Tu fac heri exemplo sapias in posterum.</l>
<l TEIform="l" part="N">DYS. Utinam sapere mecum queant quam plurimi,</l>
<l TEIform="l" part="N">Qui praeter ventrem crapulamque nesciunt</l>
<l TEIform="l" part="N">Aliquem Deum. SP. Qui tales sunt, moverier</l>
<l TEIform="l" part="N">Nulli queunt exemplis aut rationibus.</l>
<l TEIform="l" part="N">DYS. Saepius equidem miror, quae vis occultior</l>
<l TEIform="l" part="N">Ad crapulam tam perdite homines pertrahat.</l>
<l TEIform="l" part="N">Nam si reliqua, quibus peccant, consideres:</l>
<l TEIform="l" part="N">Talia fere sunt, ut voluptatem afferant,</l>
<pb id="s084" TEIform="pb"/>
<l TEIform="l" part="N">Sensusque aliqua iucunditate mulceant.</l>
<l TEIform="l" part="N">At ebrietas sola interturbare omnia</l>
<l TEIform="l" part="N">Solet, quibus gaudent homines, et si quis est</l>
<l TEIform="l" part="N">Sensus voluptatis aliunde, pellitur</l>
<l TEIform="l" part="N">Veneno intemperantiae: nihilominus</l>
<l TEIform="l" part="N">Hanc corporis animaeque pestem ita expetunt</l>
<l TEIform="l" part="N">Homines, quasi voluptas omnis in hac sita siet.</l>
<l TEIform="l" part="N">SP. Non dubito, quin mortalium hostis publicus</l>
<l TEIform="l" part="N">Auctor siet: Nam cum paucissimos queat</l>
<l TEIform="l" part="N">Impellere, ut ipsi consciscant necem sibi</l>
<l TEIform="l" part="N">Laqueo vel ense (quod unice cupit) malum hoc</l>
<l TEIform="l" part="N">Commentus est, ut poculis quam plurimi</l>
<l TEIform="l" part="N">Sese scientes et volentes perdere</l>
<l TEIform="l" part="N">Studeant: nec ii dixisse perperam mihi</l>
<l TEIform="l" part="N">Videntur, EBRIETAS quibus vesania</l>
<l TEIform="l" part="N">Spontanea dicta est. Sed quid ego diutius</l>
<l TEIform="l" part="N">Ante ostium foris moror, quasi non siet</l>
<l TEIform="l" part="N">Quod intus agam? Quo tu Philopone nunc abis?</l>
<l TEIform="l" part="N">PH. Recta rus hinc me conferam, ut quae gesta sunt</l>
<l TEIform="l" part="N">In morte heri, pastoribus denuntiem.</l>
<l TEIform="l" part="N">DYS. At ego eadem uxori narraturus abeo:</l>
<l TEIform="l" part="N">Ut hoc etiam instructa exemplo, eloquentius</l>
<l TEIform="l" part="N">Mecum posthac expostulare possiet.</l>
</lg>
<pb id="s085" n="43" TEIform="pb"/>
</div2>
</div1></body></text>



</TEI.2>