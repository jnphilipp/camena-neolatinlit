<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Opera Bebeliana sequentia: Triumphus Veneris [...].</title>
<title type="sub" TEIform="title">Machine-readable text</title>
<author n="Bebel" TEIform="author">Bebel, Heinrich</author>
<editor TEIform="editor" role="editor">Bebel, Heinrich</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/bebel2" type="href" id="bebel2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">bebel2</note>
<note type="filename" anchored="yes" TEIform="note" place="unspecified">bebelopera.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">bebelopera.xml</note>
<note type="imgpath" anchored="yes" TEIform="note" place="unspecified">bebel2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Pforzheim: Anshelm, 1509.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">October 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">
Note: Odd spellings of proper names such as Huni, Gotthi and Treviri have been adjusted to regular forms like Hunni, Gothi and Treveri. The highly erratic interpunction has been preserved.
new TEI header; typed text - structural tagging complete - no semantic tagging - Morpheus spell check</item>
</change>
<change TEIform="change">
<date TEIform="date">November 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">Triumphus Veneris manually corrected by Prof. Harry Vredeveld</item>
</change>
<change TEIform="change">
<date TEIform="date">December 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">Ecloga, Querela, Epitome and Elegia manually corrected by Prof. Harry Vredeveld</item>
</change>
</revisionDesc>
</teiHeader>





<text><gap id="GR"/><body><div1 type="book">
<head>TRIUMPHUS CAESARIS SEMPER AUGUSTI CONTRA BOIEMOS. EGLOGA PASTORALIS MOREQUE RUSTICORUM CELEBRATUS ATQUE RECITATUS</head>
<pb id="s083" TEIform="pb"/>
<div2 id="BeOP.02.01" n="1" type="poem" org="uniform" sample="complete" TEIform="div2" part="N">
<head>EGLOGA TRIUMPHALIS HENRICI BEBELII DE VICTORIA CAESARIS Maximiliani contra Boiemos </head>
<stage type="mix" TEIform="stage">INTERLOCUTORES Faustulus Lycidas Turba pastorum</stage>
<lg met="hexa" org="uniform" sample="complete" TEIform="lg" part="N">
<l TEIform="l" part="N"><note anchored="yes" TEIform="note" place="unspecified">Faustulus</note> UNde venis Lycida, vel quo vis pergere laetus?</l>
<l TEIform="l" part="N">Aut sibi tam dulcis quid vult <reg orig="ascaula" TEIform="reg">ascaules</reg> referto?</l>
<l TEIform="l" part="N">Qua recinente canunt, saltus rupesque profundae?</l>
<l TEIform="l" part="N">Dum procul audieram, rebar duxisse choream.</l>
<l TEIform="l" part="N"><corr sic="Monticulas" resp="editor" TEIform="corr">Monticolas</corr> faunos, et ruris numina cuncta</l>
<l TEIform="l" part="N">Panaque contentum dulci modulamine divis</l>
<l TEIform="l" part="N">Composuisse, tamen stulte, quum fistula panos?</l>
<l TEIform="l" part="N">Ad numeros faceret tantos? vel dulcis aedon?</l>
<l TEIform="l" part="N">Flebilis aut faceret moribundi cantus oloris?</l>
<l TEIform="l" part="N">Aut quae cantando caelum vibrantibus alis?</l>
<l TEIform="l" part="N">Aetheraque ascendit toties dulcissima alauda?</l>
<l TEIform="l" part="N">Tibicen Iovis es dignus, dignusque minister</l>
<l TEIform="l" part="N">Laetificans montes, valles, cum gramine campos</l>
<l TEIform="l" part="N">Te recinente pecus gaudet, tacet atque Lycista</l>
<l TEIform="l" part="N">At dic qui fueris mihi coniunctissimus olim</l>
<l TEIform="l" part="N">Cur tuus effuse tam animus laetetur amico?</l>
<l TEIform="l" part="N"><note anchored="yes" TEIform="note" place="unspecified">Lycidas</note> Ah sine difficile est cuiquam mea gaudia dici</l>
<l TEIform="l" part="N">Quae vix exprimeret cunctis de montibus echo</l>
<l TEIform="l" part="N"><note anchored="yes" TEIform="note" place="unspecified">Faustulus</note> Fac tecum silvae, montes, et notus amicus</l>
<l TEIform="l" part="N">Gaudeat o Lycida, modicum est gaudere latenter</l>
<l TEIform="l" part="N">Ni sciat acceptus cui es, vel quem diligis ipse</l>
<l TEIform="l" part="N"><note anchored="yes" TEIform="note" place="unspecified">Lycidas</note> Dicam sed liceat viridi considere in herba</l>
<l TEIform="l" part="N">Cumque piris plenum lapidosis ipse canistrum</l>
<l TEIform="l" part="N">Caseolosque hodie portarem Faustule in urbem</l>
<pb id="s084" TEIform="pb"/>
<l TEIform="l" part="N">Vendendos hister gelidis quam perluit undis</l>
<l TEIform="l" part="N"><note anchored="yes" TEIform="note" place="unspecified"><reg orig="Ratisbonae" TEIform="reg">Ratisponae</reg> descriptio</note> Quae (quoniam ratibus fuit opportuna locandis)</l>
<l TEIform="l" part="N">Nomen habet ratibus vel quod sit pons ibi factus</l>
<l TEIform="l" part="N">Ecce ruunt cives effuse in gaudia laeta</l>
<l TEIform="l" part="N">Tympana grandisono penetrabant aera bombo</l>
<l TEIform="l" part="N">Concordesque modos fundebat fistula dulcis</l>
<l TEIform="l" part="N">Ludebantque choros, pueri, innuptaeque puellae</l>
<l TEIform="l" part="N">Accessere senes vetulae nec ruga senilis</l>
<l TEIform="l" part="N">In gyrum erubuit volucri saltare bacillo</l>
<l TEIform="l" part="N">Hic plateae passim vulgi clamore resultant</l>
<l TEIform="l" part="N">Ast alibi miles galea munitus et hasta</l>
<l TEIform="l" part="N">Armato occurrit pariter, fragor aethera pulsat</l>
<l TEIform="l" part="N">Effractaeque hastae volitabant frustra per auras</l>
<l TEIform="l" part="N">Inque foro flammae lucentes nubila pellunt</l>
<l TEIform="l" part="N">Quicquid odoriferum molles legere sabaei</l>
<l TEIform="l" part="N">Incensum fuit, et flores per strata refusi</l>
<l TEIform="l" part="N">Nec superum neglectus honos, altaria fumant</l>
<l TEIform="l" part="N">Munere sacrifico, velatae frondibus arae</l>
<l TEIform="l" part="N">Quaerebam stupidus, quid nam haec sibi gaudia vellent?</l>
<l TEIform="l" part="N">Hic aliquis, cui multa fides prolixaque barba</l>
<l TEIform="l" part="N">Dixerat, I pastor, cunctis pastoribus ipse</l>
<l TEIform="l" part="N">Protinus enarres ut agatur festa quotannis</l>
<l TEIform="l" part="N">Illa dies, peperit quae nobis una salutem</l>
<l TEIform="l" part="N">Et pacem et requiem, et securos praebuit agros</l>
<l TEIform="l" part="N">Non rapidi post hac praedas ex more leones</l>
<l TEIform="l" part="N">Saltibus aut nostris vulpes grassabitur ultra</l>
<l TEIform="l" part="N">Pascua, rura, canes, agni, simaeque capellae</l>
<l TEIform="l" part="N">Vobis parta salus, pastores dicite laudes</l>
<l TEIform="l" part="N">Induperatori, dederat qui munera tanta</l>
<pb id="s085" TEIform="pb"/>
<l TEIform="l" part="N">Illius inque decus victoris, gloriam, honores</l>
<l TEIform="l" part="N">O patrium carmen, patrium paeanaque cunctis</l>
<l TEIform="l" part="N">In triviis laeti vos congerminate bubulci</l>
<l TEIform="l" part="N">Pastor ego simplex, haec non intelligo, dixi</l>
<l TEIform="l" part="N">Clarius ostendas precor o pater ipse togate</l>
<l TEIform="l" part="N">Et tibi si quando mecum diverteris adsit</l>
<l TEIform="l" part="N">Lac ovium dulce, et setosi sinciput apri</l>
<l TEIform="l" part="N">Iamque nuces coryli, et querna ex arbore glandes</l>
<l TEIform="l" part="N">Ille refert, vestras forsan pervenit ad aures</l>
<l TEIform="l" part="N">Quam Boiema cohors nullis obtemperet unquam</l>
<l TEIform="l" part="N">Vocibus Augusti, nec quas ecclesia leges</l>
<l TEIform="l" part="N">Tradidit observet, vicinis proelia quanta</l>
<l TEIform="l" part="N">Moverit, et contra diros foveatque latrones</l>
<l TEIform="l" part="N">Aiebam scio quod totus iam noverat orbis</l>
<l TEIform="l" part="N">Proh dolor in nostra est multos grassata per annos</l>
<l TEIform="l" part="N">Haec plebs, rura, casas, pastores, atque capellas</l>
<l TEIform="l" part="N">Damna referre piget, quae fecerit ipse satelles</l>
<l TEIform="l" part="N">Iam pridem immissus, sed plura edicere iussus</l>
<l TEIform="l" part="N">Incipit, hanc iustis caesar compescuit armis</l>
<l TEIform="l" part="N">Maximus, et retulit niveos ex hoste triumphos</l>
<l TEIform="l" part="N">Quo pacem nobis peperit, gentique alemannae</l>
<l TEIform="l" part="N">Inque latere specu demissa belua cauda</l>
<l TEIform="l" part="N">Cogitur, haud audens post hac immittere vulpes</l>
<l TEIform="l" part="N"><note anchored="yes" TEIform="note" place="unspecified">Faustulus</note> O felix lycida, felices atque capellae</l>
<l TEIform="l" part="N">Illa dies felix, o felicissime caesar</l>
<l TEIform="l" part="N">Laus prior aeterno est et gratia habenda tonanti</l>
<l TEIform="l" part="N">Qui mare, qui terras moderatur et omnia caeli</l>
<l TEIform="l" part="N">Auspicio cuius cervix effracta superbi est</l>
<l TEIform="l" part="N">Sed quoniam Lycida capiunt non pectora nostra</l>
<pb id="s086" TEIform="pb"/>
<l TEIform="l" part="N">Laetitiam tantam, cito concedamus ad agmen</l>
<l TEIform="l" part="N">Fac age pastorum, gratissima nuntia cunctis</l>
<l TEIform="l" part="N">Narrantes, dulci quia consedere sub umbra</l>
<l TEIform="l" part="N">Glandiferae fagi, qua non procerior arbos</l>
<l TEIform="l" part="N">Silvis quae patulas protendit et undique frondes</l>
<l TEIform="l" part="N">Atque pedes fessos ibi fessaque membra levabis</l>
<l TEIform="l" part="N"><note anchored="yes" TEIform="note" place="unspecified">Lycidas</note> Faustule tu, quoniam fandi est tibi copia maior</l>
<l TEIform="l" part="N">Dicito, si quicquam neglexeris ipse susurro</l>
<l TEIform="l" part="N">Implebo tenui, pergas audita referre</l>
<l TEIform="l" part="N"><note anchored="yes" TEIform="note" place="unspecified">Faustulus</note> Vos modo pastores quicumque habitatis in arctis</l>
<l TEIform="l" part="N">Silvarum casulis, quibus et sunt pascua curae</l>
<l TEIform="l" part="N">Plaudite laetantes, gaudere feriteque terram</l>
<l TEIform="l" part="N">Ambobus pedibus pueri, iuvenesque, senesque</l>
<l TEIform="l" part="N">Aurea falciferi redeunt iam saecula divi</l>
<l TEIform="l" part="N">Iurgia nunc cessant, lites, discordia, bella</l>
<l TEIform="l" part="N">Nec lupus insidias pecori, nec ovilibus usquam</l>
<l TEIform="l" part="N">Instruet, aut ullas fraudes meditabitur ursus</l>
<l TEIform="l" part="N">Fulva leaena famem proprio de sanguine post hac</l>
<l TEIform="l" part="N">Sedabit, trepidans exarmata atque latebras</l>
<l TEIform="l" part="N">Linquere formidans, nec furtim callida vulpes</l>
<l TEIform="l" part="N">Eripiet semper tantas ex more rapinas</l>
<l TEIform="l" part="N">Plaudite laetantes, gaudete, ut supra</l>
<l TEIform="l" part="N">Ambobus pedibus, etc.</l>
<l TEIform="l" part="N"><note anchored="yes" TEIform="note" place="unspecified">Turba pastorum</note> Dicite quae vestras moverunt gaudia mentes</l>
<l TEIform="l" part="N">Nec choreae nobis agiles cessantibus, atque</l>
<l TEIform="l" part="N">Defuerint cantus, modo dicite gaudia tanta</l>
<l TEIform="l" part="N"><note anchored="yes" TEIform="note" place="unspecified">Faustulus</note> Plaudite laetantes, ut supra.</l>
<l TEIform="l" part="N">Ambobus pedibus, etc.</l>
<l TEIform="l" part="N">Nam Leo Boiemus silvis rurique timendus</l>
<pb id="s087" TEIform="pb"/>
<l TEIform="l" part="N">Hactenus, et toti nil formidabilis orbi</l>
<l TEIform="l" part="N">Per quem, tot iam iam passi sumus, atque ministros</l>
<l TEIform="l" part="N">Opprobria, et sannas, tot damna, incommoda, cedes</l>
<l TEIform="l" part="N">Iam timide horrescit proprias exire latebras</l>
<l TEIform="l" part="N">Victus prostratus, et multo vulnere caesus</l>
<l TEIform="l" part="N">Nunc securus erit, pastor nemus, arva, colonus</l>
<l TEIform="l" part="N">Plaudite laetantes, ut supra,</l>
<l TEIform="l" part="N"><note anchored="yes" TEIform="note" place="unspecified">Turba pastorum</note> Ambobus, etc.</l>
<l TEIform="l" part="N">Omnia sors versans avibus sperare sinistris</l>
<l TEIform="l" part="N">Et docet haud rebus nimium tumuisse secundis</l>
<l TEIform="l" part="N">Si crebro hoc cuncti, qui nunc moderantur habenas</l>
<l TEIform="l" part="N">Regnorum repetant, erit haud iniuria mundo</l>
<l TEIform="l" part="N">Dicite quam primum victoris nomen amici</l>
<l TEIform="l" part="N">Illius et laudes vel compita nulla silebunt</l>
<l TEIform="l" part="N"><note anchored="yes" TEIform="note" place="unspecified">Faustulus</note> Princeps Romanus regum Rex Maxmilianus</l>
<l TEIform="l" part="N">Magnanimus, fortis, victor clarissimus armis</l>
<l TEIform="l" part="N">Magnificus, felix, regum iustissimus unus</l>
<l TEIform="l" part="N">Boiemos vicit felici et Marte cecidit</l>
<l TEIform="l" part="N">Egressos patriis silvis, et iure triumphat</l>
<l TEIform="l" part="N">Plaudite laetantes, ut supra.</l>
<l TEIform="l" part="N">Ambobus pedibus, etc.</l>
<l TEIform="l" part="N"><note anchored="yes" TEIform="note" place="unspecified">Lycidas</note> Dicite io iuvenes, et io ter iubila dantes</l>
<l TEIform="l" part="N">Exoptata diu differtis gaudia quare?</l>
<l TEIform="l" part="N">Cur dulcis choreae cessant? <reg orig="ascaula" TEIform="reg">ascaules</reg> quiescit?</l>
<l TEIform="l" part="N">Tibia det sonitus digitis pulsata canentum</l>
<l TEIform="l" part="N">Et quoniam maius viridantes pingitur herbas</l>
<l TEIform="l" part="N">Omnia nunc rident, virides nunc undique silvae</l>
<l TEIform="l" part="N">Tempora mox laeti pexis redimite coronis</l>
<l TEIform="l" part="N">Floribus et variis silvarum frondibus omnes</l>
<pb id="s088" TEIform="pb"/>
<l TEIform="l" part="N">Sordeat haud fagus, nec duro robore quercus</l>
<l TEIform="l" part="N">Propter aquae rivum nec populus alta pudori est</l>
<l TEIform="l" part="N">Dicite io iuvenes, ut supra</l>
<l TEIform="l" part="N">Cur dulces choreae cessant? <reg orig="ascaula" TEIform="reg">ascaules</reg> quiescit?</l>
<l TEIform="l" part="N"><note anchored="yes" TEIform="note" place="unspecified">Faustulus</note> Dicite io iuvenes, et io ter dicite laeti</l>
<l TEIform="l" part="N">Et modulos faciat resonans ascaula suaves</l>
<l TEIform="l" part="N">Currite et in circum pariterque agitate lacertos</l>
<l TEIform="l" part="N">Laudantes regem de quo pax alba redundat</l>
<l TEIform="l" part="N">Dicite io iuvenes, et io ter dicite laeti</l>
<l TEIform="l" part="N">Unicus incipiat primum Rex Maxmiliane</l>
<l TEIform="l" part="N">Diligat ex alto te summus rector olympo</l>
<l TEIform="l" part="N">Inde iterent alii quicquid cantaverit iste</l>
<l TEIform="l" part="N">Teutonicae specimen terrae Rex Maxmiliane</l>
<l TEIform="l" part="N">Tu pater es patriae, te te Germania fortis</l>
<l TEIform="l" part="N">Laudat et extollit, te nobilis ipse suevus</l>
<l TEIform="l" part="N">Subditus agnoscit, vel formidabilis unus</l>
<l TEIform="l" part="N">Toti orbi quondam, atque hodie nec degener armis</l>
<l TEIform="l" part="N">Teque triumphantem summo veneratur amore</l>
<l TEIform="l" part="N">Tu decus es nemorum, tu spes pastoribus una</l>
<l TEIform="l" part="N">Te docti celebrant vates, te montibus altis</l>
<l TEIform="l" part="N">Agresti calamo pastor super aethera tollit</l>
<l TEIform="l" part="N">Concentuque piae volucres super arbore laudant</l>
<l TEIform="l" part="N">Mox faciat modulos resonans ascaula suaves</l>
<l TEIform="l" part="N">Et facite in gyrum lasciva volumina saltu</l>
<l TEIform="l" part="N"><note anchored="yes" TEIform="note" place="unspecified">Laudatio pacis</note> Post modo laudantes pacem, pax optima rerum</l>
<l TEIform="l" part="N">Pace polus constat, nutrit concordia caelum</l>
<l TEIform="l" part="N">Pax hominum genitrix, pax altrix, haec eadem pax</l>
<l TEIform="l" part="N">Servatrix hominum, dirae pax mortis abactrix</l>
<l TEIform="l" part="N">Et male maturae, vitae custodia dulcis</l>
<pb id="s089" TEIform="pb"/>
<l TEIform="l" part="N">Pace maritalis firmantur foedera lecti</l>
<l TEIform="l" part="N">Paceque civiles connubia laeta frequentant</l>
<l TEIform="l" part="N">Pace domus, villae, servantur et inclita regna</l>
<l TEIform="l" part="N">Pax alit agricolas, sata laeta, boumque labores</l>
<l TEIform="l" part="N">Pax alit haerentes quocumque in stipite fructus</l>
<l TEIform="l" part="N">Arboreumque genus, nutritur vinea pace</l>
<l TEIform="l" part="N">Pace bidens et marra vigent, et vomer aduncus</l>
<l TEIform="l" part="N">Illa viatores nigra sub nocte tuetur</l>
<l TEIform="l" part="N">Illa facit tutos vasto super aequore nautas</l>
<l TEIform="l" part="N">Pace nigros tute currit mercator ad Indos</l>
<l TEIform="l" part="N">Paceque pastores gaudent segnesque subulci</l>
<l TEIform="l" part="N">Pace nemus, silvae, pecudes, et quicquid ubique est</l>
<l TEIform="l" part="N">Naturae gaudet, iusto moderamine crescens</l>
<l TEIform="l" part="N">Vis, dolus, insidiae, cessant in pace rapinae</l>
<l TEIform="l" part="N">Pace latro cessat, cessat nocturnus abactor</l>
<l TEIform="l" part="N">Classica pace silent, in duros arma ligones</l>
<l TEIform="l" part="N">Incurvasque simul nostrorum lancea falces</l>
<l TEIform="l" part="N">Vertuntur, frameae conduntur arantis in usum</l>
<l TEIform="l" part="N">O pax alma veni pomis, onerataque spicis</l>
<l TEIform="l" part="N">Hoc optant iuvenesque senes, facilesque puellae</l>
<l TEIform="l" part="N">Ante tuas aras statuentes dona quotannis</l>
<l TEIform="l" part="N">Pinguia, pastores rogitant hoc supplice voce</l>
<l TEIform="l" part="N">Pax adsis, terras post hac nec desere nostras</l>
<l TEIform="l" part="N">Post optate modo multos feliciter annos</l>
<l TEIform="l" part="N">Atque dies laetos o divo Maxmiliano</l>
<l TEIform="l" part="N">Qui peperit nobis pacem post tristia bella</l>
</lg>
<closer TEIform="closer">Finis. Vivat in aeternum caesar Maxmilianus</closer>
<pb id="s090" TEIform="pb"/>
</div2>
<div2 id="BeOP.02.02" n="2" type="poem" org="uniform" sample="complete" TEIform="div2" part="N">
<head>ILLUSTRISSIMAE ATQUE AUGUSTISSIMAE ROMANORUM REGINAE Blancae Mariae Henricus Bebelius</head>
<lg met="dist" org="uniform" sample="complete" TEIform="lg" part="N">
<l TEIform="l" part="N">Salve feminei sexus, laus, gloria, splendor</l>
<l rend="indent" TEIform="l" part="N">O regina orbis sit tibi Blanca salus</l>
<l TEIform="l" part="N">Ignoti carmen nec dedignere poetae</l>
<l rend="indent" TEIform="l" part="N">Aut legere aut doctis auribus accipere</l>
<l TEIform="l" part="N">Haec fore grata tibi rebar, quia magna mariti</l>
<l rend="indent" TEIform="l" part="N">Gloria narratur, laus honor, atque decus</l>
<l TEIform="l" part="N">Cumque tuo tibi me postremum Maxmiliano</l>
<l rend="indent" TEIform="l" part="N">Commendo regi, qui favet ingeniis</l>
</lg>
<pb id="s091" TEIform="pb"/>
</div2>
<div2 id="BeOP.02.03" n="3" type="poem" org="uniform" sample="complete" TEIform="div2" part="N">
<head>DE VICTORIA CHRISTIANISSIMI AC INVICTISSIMI REGIS RO. MAXIMILIANI HABITA CONTRA Boemos ad cunctos Germaniae principes ut totis viribus pro illorum terra expugnanda coadunentur Paraeneticon Hecatostichon Hen. Bebe. Iustingensis Poetae Laureati</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">NUnc properate duces Germani martia proles</l>
<l TEIform="l" part="N">Nunc properate precor, frameas nunc stringite vestras</l>
<l TEIform="l" part="N">Nunc tuba terribilis vocat et nunc barbara buxus</l>
<l TEIform="l" part="N">Nec vos privatum studium, tristisque simultas</l>
<l TEIform="l" part="N"><corr sic="Regorum" resp="editor" TEIform="corr">Regnorum</corr> pestes, atque instrumenta cadentis</l>
<l TEIform="l" part="N">Imperii nostri, veluti quondam aeneadarum</l>
<l TEIform="l" part="N">Atque Macedonici sceptri) tam religiosam</l>
<l TEIform="l" part="N">Militiamque piam, iustam, facilem atque fidelem</l>
<l TEIform="l" part="N">Impediat, datur o vobis occasio summa</l>
<l TEIform="l" part="N">Vincere Christi hostes, et duro Marte Boemos</l>
<l TEIform="l" part="N">Pellere teutonicisque plagis gentemque rebellem</l>
<l TEIform="l" part="N">Subdere vel Christo vel ferro exscindere totam</l>
<l TEIform="l" part="N">Sit pudor o proceres, quia durus apostata sanctae</l>
<l TEIform="l" part="N">Contemptor fidei, quam sancta ecclesia firmat</l>
<l TEIform="l" part="N">Teutonicae in gremio simul intra viscera terrae</l>
<l TEIform="l" part="N">Impune exsultet vel tot dominetur in annos</l>
<l TEIform="l" part="N">Laetus, et ex omni sibi parte tropaea reportet</l>
<l TEIform="l" part="N">Terreat haud nostros populus famatus ubique</l>
<l TEIform="l" part="N">Barbarus atque ferox, audax et strenuus armis</l>
<l TEIform="l" part="N">Et quos maiores nostri non vincere multis</l>
<pb id="s092" TEIform="pb"/>
<l TEIform="l" part="N">Adverso augurio bellis valuere superbos</l>
<l TEIform="l" part="N">Nunc properate viri frameis, clipeoque corusci</l>
<l TEIform="l" part="N">Tempus adest rupisse moras, agite o Alemanni</l>
<l TEIform="l" part="N">Iam cumulate decus animosque afferte paternos</l>
<l TEIform="l" part="N">Nunc deus est praesens, cursu et fortuna benigno</l>
<l TEIform="l" part="N">Belliger ante oculos vobis stat Maxmilianus</l>
<l TEIform="l" part="N">Militiae specimen, qui belli fulmen atrocis</l>
<l TEIform="l" part="N">Qui decus est regum, virtutum gloria, splendor</l>
<l TEIform="l" part="N">Imperii, quo nil toto felicius orbe</l>
<l TEIform="l" part="N">Fortius atque simul, quem magnus Carolus actis</l>
<l TEIform="l" part="N">Admittit socium, et clarissima nomina Othonum</l>
<l TEIform="l" part="N">Hoc duce cedentur tota a radice Boemi</l>
<l TEIform="l" part="N">In numeras quorum turmas prostravit ad unum</l>
<l TEIform="l" part="N">Forti animo nuper nondum altera luna refulget</l>
<l TEIform="l" part="N">Rex bonus et mavors illi dum bella Roberti</l>
<l TEIform="l" part="N">Ense iuvare student, partemque fovere sinistram</l>
<l TEIform="l" part="N">Egressi silvas patrias populantur iniquae</l>
<l TEIform="l" part="N">Agrestesque casas et pinea tecta favillis</l>
<l TEIform="l" part="N">Commendant tepidis, longe lateque cremantes</l>
<l TEIform="l" part="N">Marchio quas iusta villas ditione gubernat</l>
<l TEIform="l" part="N">Non secus atque lupus campis cum vidit apertis</l>
<l TEIform="l" part="N">Balantes late pecudes irrumpit et amens</l>
<l TEIform="l" part="N">Et stimulante fame, et praedae dulcedine captus</l>
<l TEIform="l" part="N">Obvia quaeque necat vesano corpora dente</l>
<l TEIform="l" part="N">Nec rabies habet illa modum dum strata iacebunt</l>
<l TEIform="l" part="N">Corpora cuncta ovium vel turba animosa molossi</l>
<l TEIform="l" part="N">Acrius institerint in devia tesquaque anhelum</l>
<l TEIform="l" part="N">Aut agitent, torve vel discerpsere minantem</l>
<l TEIform="l" part="N">Haud aliter vesana phalanx legio ista profana</l>
<pb id="s093" TEIform="pb"/>
<l TEIform="l" part="N">A puero consueta malis et vivere rapto</l>
<l TEIform="l" part="N">Omnia devastat, cunctos populatur agellos</l>
<l TEIform="l" part="N">Caede furens hominum. nullo discrimine stragem</l>
<l TEIform="l" part="N">Undique committit matrum iuvenumque senumque</l>
<l TEIform="l" part="N">Mox querulae voces et verba miserrima pubis</l>
<l TEIform="l" part="N">Afflictae veniunt sacrati regis ad aures</l>
<l TEIform="l" part="N">Dispulit ille moras miseris succurrere, multae</l>
<l TEIform="l" part="N">Undique conveniunt turmae peditesque equitesque</l>
<l TEIform="l" part="N">Instruiturque acies trepidabilis atque timenda</l>
<l TEIform="l" part="N">Fecerat hanc miram sollers prudentia regis</l>
<l TEIform="l" part="N">Pugnantes inter primos rex visus ubique</l>
<l TEIform="l" part="N">Affuit Albertus pariter dux boius, atque</l>
<l TEIform="l" part="N">Marchio Foedricus, et nomina clara duorum</l>
<l TEIform="l" part="N">Gnatorum, Brunsvicensis dux vulnera honesta</l>
<l TEIform="l" part="N">Accipiens, aderat pugnax, comitumque caterva</l>
<l TEIform="l" part="N">Contra stat frendens acies atque arma capessens</l>
<l TEIform="l" part="N">Arduus hic collis fuerat quo perfida turba</l>
<l TEIform="l" part="N">Confluxit, galeis clypeisque micantius ardens</l>
<l TEIform="l" part="N">Classica iam resonant, canor et vocat arma tubarum</l>
<l TEIform="l" part="N">Attolluntque animos acies, clamoribus aether</l>
<l TEIform="l" part="N">Personat, et clarum nigrescit pulvere caelum</l>
<l TEIform="l" part="N">Protinus invadunt nostri, iam tristis arundo</l>
<l TEIform="l" part="N">Iamque volant glandes primum, mox cominus hastis</l>
<l TEIform="l" part="N">Bellum ingens oritur, stant firmo robore dudum</l>
<l TEIform="l" part="N">Perfidiae famuli, multumque cruoris utrinque</l>
<l TEIform="l" part="N">Funditur inque vicem donec violentior illis</l>
<l TEIform="l" part="N">Et magis instructus veniens exercitus hostem</l>
<l TEIform="l" part="N">Undique letiferis noster circumstitit armis</l>
<l TEIform="l" part="N">Iamque virum strages, oriturque miserrima cedes</l>
<pb id="s094" TEIform="pb"/>
<l TEIform="l" part="N">Victa fugit legio et latis prosternitur agris</l>
<l TEIform="l" part="N">Iamque fuga cuncti trepidant, et vulnera verso</l>
<l TEIform="l" part="N">Accipiunt tergo, pereunt sine fine fugati</l>
<l TEIform="l" part="N">Proterit hunc sonipes, vibrata hunc lancea sternit</l>
<l TEIform="l" part="N">Hic cadit, ille humeris capulo tenus accipit ensem</l>
<l TEIform="l" part="N">Hic iaculum, gemit hic, hic tendit ad aethera palmas</l>
<l TEIform="l" part="N">Atque modis variis petitur victoria nostris</l>
<l TEIform="l" part="N">Postremo captos facile haud numerabile vulgus</l>
<l TEIform="l" part="N">Deducens tristes manibus post terga revinctis</l>
<l TEIform="l" part="N">Urbis amoenae adiit rex moenia laetus ovansque</l>
<l TEIform="l" part="N">(Quod bona sit ratibus) quae nomina clara resumpsit</l>
<l TEIform="l" part="N">Et nostro celebrat niveum de more triumphum</l>
<l TEIform="l" part="N">Militiam auratam post debita praemia laudis</l>
<l TEIform="l" part="N">Contulit omnibus his facinus quos grande decorat</l>
<l TEIform="l" part="N">Nunc properate viri proceres o martia pubes</l>
<l TEIform="l" part="N">Perfida gens penitus poterit nunc fortiter armis</l>
<l TEIform="l" part="N">Exscindi, et nostrae purgari infamia terrae</l>
<l TEIform="l" part="N">Nunc vobis animos simul et victoria vires</l>
<l TEIform="l" part="N">Congeminant victi hostes nil amplius ausi</l>
<l TEIform="l" part="N">Servilique metu, turpique pudore fatiscent</l>
<l TEIform="l" part="N">Vobis clara ducis virtus et vincere sueta</l>
<l TEIform="l" part="N">Aeternos pariet numquam devicta triumphos</l>
</lg>
</div2>
<closer TEIform="closer">Ex Tubinga sexto Kalendas Octobres M. D. IIII. Finis. Vivat et regnet Maximilianus</closer>
<pb id="s095" TEIform="pb"/>
</div1></body></text>





</TEI.2>