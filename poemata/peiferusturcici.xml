<?xml version="1.0" encoding="ISO-8859-1"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd">
<TEI.2>
<teiHeader type='text'>
<fileDesc>
<titleStmt>
<title>Imperatores Turcici, Libellus de vita, progressu et rebus gestis principum gentis Mahumeticae, elegiaco carmine conscriptus.</title>
<title type='sub'>Machine-readable text</title>
<author n='Peifer'>Peifer, David</author>
<editor>Peifer, David</editor>
</titleStmt>
<editionStmt>
<edition>XML version, markup prototype, December 1999</edition>
<respStmt><name>Ruediger Niehl</name><resp>markup</resp></respStmt>
</editionStmt>
<publicationStmt>
<publisher>Camena</publisher>
<address>
<addrLine><anchor n="http://www.uni-mannheim.de/mateo/camena/peifer1" type="href" id="peifer1"/></addrLine>
</address>
</publicationStmt>
<notesStmt>
<note type="href">http://www.uni-mannheim.de/mateo/camena/</note>
<note type="pathname">peifer1</note>
<note type="filename">peiferusturcici.html</note>
<note type="titleimage">s001.html</note>
<note type="srcfile">peiferusturcici.xml</note>
<note type="imgpath">peifer1/jpg</note>
<note type="imgtype">html</note>
</notesStmt>
<sourceDesc>
<bibl>Basel: Oporinus, [nach 1550].</bibl>
</sourceDesc>
</fileDesc>
<encodingDesc>
<editorialDecl>
<p>Regeln fuer die Texterfassung 03/2001</p>
</editorialDecl>
<refsDecl>
<p>not necessary</p>
</refsDecl>
</encodingDesc>
<revisionDesc>
<change>
<date>March 2004</date>
<respStmt>
<name>Ruediger Niehl</name>
<resp>markup</resp>
</respStmt>
<item>
new TEI header; typed text - structural tagging complete - no semantic tagging - morpheus spell check</item>
</change>
</revisionDesc>
</teiHeader>
<text>
<front>
<gap id='GR'/>
<pb id='s001'/>
<titlePage><titlePart>
IMPERATORES
Turcici, LibelLUS
DE VITA, PROGRESSU,
et rebus gestis principum gentis
Mahumeticae, Elegiaco
carmine conscriptus,
a
DAVIDE PEIFERO
Lipsico.
</titlePart>
<epigraph>
<lg>
<l><foreign lang='GR'>Tau=ta tiako\n ble/yan poih/mata mi=sos, e)eipen:</foreign></l>
<l><foreign lang='GR'>ou) ta/de lepta\ me/lh spla/gxnon e)mei=o tre/fei.</foreign></l>
</lg>
</epigraph>
<titlePart>
BASILEAE, PER IOannem Oporinum.
</titlePart></titlePage>
<div type='poem'>
<pb id='s002'/>
<head>DAVIDI PEIFERO LIpsico, Poetae Laureato, S. P.</head>
<lg met='dist'>
<l>Praecipuas inter poenas, quibus ira tonantis</l>
<l rend='indent'>Hactenus exercet mundum, hominumque genus:</l>
<l>Nec levis est equidem censenda, nec infima, quod tam</l>
<l rend='indent'>Grassari late Turcica castra sinit.</l>
<l>Quas est orbis enim partes non efferus hostis</l>
<l rend='indent'>Imperiis ausus subicere ille suis?</l>
<l>Quae non sunt tanti sibi conscia regna furoris?</l>
<l rend='indent'>Aut quae non huius terra cruore madet?</l>
<l>Ergo agnoscat ut has semper magis efferus orbis,</l>
<l rend='indent'>Aerumnasque graves, et mala tanta semel:</l>
<l>Deque Dei patris hac placanda cogitet ira:</l>
<l rend='indent'>(Placari quae alia non ratione potest,</l>
<l>Quam mala si nostra agnoscamus: origineque horum</l>
<l rend='indent'>Perpensa, in verum mox redeamus iter.)</l>
<l>Praeclare Peifere facis: quod Turcica nobis</l>
<l rend='indent'>Quas clades dederint, quae mala et, arma refers.</l>
<l>Mitior ipsa Dei faxit clementia, nostrum</l>
<l rend='indent'>Ut velit in veram quisque redire viam.</l>
<l>Utque aliquis tandem hunc Princeps exsurgat in hostem,</l>
<l rend='indent'>Amissum possit qui reparare decus.</l>
<l>Hunc (sive is Fernandus erit, seu carolus) orbis</l>
<l rend='indent'>Totius ornandum laudibus esse reor.</l>
</lg>
<p>In aurora S. Catharinae, anni 1550. Gaspar Bruschius, Poeta Laureatus, et comes Palatinus, Augustae Vindelicorum dabat.</p>
</div>
<div type='poem'>
<pb id='s003'/>
<head>AD GENEROSUM et magnificum Dominum, DAMIANUM PFLUGUM, Sacrae Romanorum Regiae Maiestati a consiliis, etc. Dominum et Patronum colendissimum suum, DAVIDIS PEIFERI LIpsici Prooemium.</head>
<lg met='dist'>
<l>NUlla prius, maestos tulerint licet omnia luctus,</l>
<l rend='indent'>Saecula tam magnis plena fuere malis,</l>
<l>Quam sunt nostra: quibus tanta Res publica clade</l>
<l rend='indent'>Concidit, ut laceram vix trahat aegra cutem.</l>
<l>Vana ducum faciles tentant periuria mentes,</l>
<l rend='indent'>Nec praestat pactam formula scripta fidem.</l>
<l>Publica non cives legum decreta tuentur:</l>
<l rend='indent'>Vim iuris fraudes, ignis et ensis habent.</l>
<l>Obiectis opus est pacis quoque tempore portis,</l>
<l rend='indent'>Arma sciunt placidam iam simulare togam.</l>
<l>Omnia fortunae creduntur, iudice ferro</l>
<l rend='indent'>Res agitur, bellum quaelibet ira movet.</l>
<pb id='s004' n='4'/>
<l>Interea Scythicis Mahumetica pestis ab oris</l>
<l rend='indent'>Proserpens, nostras excubat ante fores:</l>
<l>Ut semel infestis Germanos opprimat armis,</l>
<l rend='indent'>Mutuus invalidos quos facit esse furor.</l>
<l>Et licet, humanae tanta est vesania mentis,</l>
<l rend='indent'>Haec etiam caeci damna videre queant:</l>
<l>Non tamen has illi revocant ad pectora curas,</l>
<l rend='indent'>Quos penes hic certe debuit esse labor.</l>
<l>Ergo ego divinam securis mentibus iram,</l>
<l rend='indent'>Conatus numeris exhibuisse meis,</l>
<l>Inculto Scythicae descripsi carmine gentis</l>
<l rend='indent'>Progressus, clades, proelia, regna, duces.</l>
<l>Ut tu, si quid adhuc superest Germania mentis,</l>
<l rend='indent'>Versibus his lectis id superesse probes:</l>
<l>Bellaque concordi sistens civilia pace,</l>
<l rend='indent'>Ex vero doceas nomen inesse tibi:</l>
<l>Finge Scythas, Parthos, et totum denique mundum,</l>
<l rend='indent'>Adversus vires sumere tela tuas:</l>
<l>Non tamen invictae dement tibi nomina terrae,</l>
<l rend='indent'>Si tu compositis rebus in arma ruas.</l>
<l>Est tibi, sitque precor, bellis spectata iuventus,</l>
<l rend='indent'>Pectora cui forti sunt potiora manu.</l>
<l>Tu modo fraterno dudum satiata cruore,</l>
<l rend='indent'>In tua grassandi viscera pone modum.</l>
<l>Sique meos forsan vultu dignabere versus,</l>
<l rend='indent'>Disce, sit aeterni quam gravis ira Dei.</l>
<pb id='s005' n='5'/>
<l>Utque sui propter populi scelera impia, praedam</l>
<l rend='indent'>Omnia falcatis ensibus esse sinat.</l>
<l>Supremum sacris coluit Iudaea Tonantem,</l>
<l rend='indent'>Nec gens Hebraea sanctior ulla fuit.</l>
<l>Cum qua dignatus socias miscere loquelas,</l>
<l rend='indent'>Perpetuum voluit foedus inire Deus.</l>
<l>Nec tamen ingratae plebi divina pepercit</l>
<l rend='indent'>Ira, Palaestinos iam premit hostis agros:</l>
<l>Qui tot praeclaras, mactatis civibus, urbes</l>
<l rend='indent'>Vertit in antra feris vix habitanda lupis.</l>
<l>Infidas docuit (quis nescit?) Achaia gentes,</l>
<l rend='indent'>Pura flagellati sacra fidemque Dei:</l>
<l>Proh dolor, horrendis quae nunc immersa tenebris,</l>
<l rend='indent'>Infelix tantae lucis honore caret:</l>
<l>Caecaque ridiculi celebrans mendacia Vatis,</l>
<l rend='indent'>Pro vera nugas relligione colit.</l>
<l>Scilicet haec tantas, propter sua crimina, poenas</l>
<l rend='indent'>Cum luat, exemplum Teutones inde trahant.</l>
<l>Tuque tuis reddens pacem Germania membris,</l>
<l rend='indent'>Eludas Scythicos sobria facta canes.</l>
<l>Et facies: nec enim tantas ine pectore vires,</l>
<l rend='indent'>Mollia principibus fata dedere tuis.</l>
<l>Nec furiis omnes rapti, communia turbant</l>
<l rend='indent'>Otia: sunt aliqui, quos ea damna movent.</l>
<l>Sunt qui, formantes cultis sua pectora libris,</l>
<l rend='indent'>Historias magna sedulitate legunt:</l>
<pb id='s006' n='6'/>
<l>In quibus antiqui vivit sapientia saecli,</l>
<l rend='indent'>Quae mentes procerum non sinit esse rudes.</l>
<l>Sic proavis Damiane potens, domus inclita gentis,</l>
<l rend='indent'>Pflugiacae meritis nomina plena gerit.</l>
<l>Nam quis, ne sociam turbarent bella quietem,</l>
<l rend='indent'>Sustinuit patruo pondera plura tuo?</l>
<l>Quis sic Teutonici demulsit corda senatus,</l>
<l rend='indent'>Ut movit doctis Iulius illa sonis?</l>
<l>Iulius Hyblaei cui cedit gratia mellis,</l>
<l rend='indent'>Pro patriae quoties verba salute facit.</l>
<l>Quam felix, quam tuta fores Germania, multos</l>
<l rend='indent'>Favissent tales si tibi fata duces.</l>
<l>Non ego consumptis per bella domestica nervis,</l>
<l rend='indent'>Te quererer vires attenuasse tuas.</l>
<l>At quum iam nulli proceres tua frena gubernent,</l>
<l rend='indent'>Quam quibus Aonid<foreign lang='GR'>w=n</foreign> sub pede dona iacent:</l>
<l>Qui vacuas doctis horas impendere libris,</l>
<l rend='indent'>Grande suis titulis dedecus esse putant:</l>
<l>Quosque foret melius campum proscindere rastris,</l>
<l rend='indent'>Quam pretiosa rudi sceptra tenere manu:</l>
<l>Omnia miscentur miser arum turbine rerum,</l>
<l rend='indent'>Imaque cum summis lege soluta ruunt.</l>
<l>Haud secus atque rudem navis sortita magistrum,</l>
<l rend='indent'>Cum gravis iratis intonat aura Notis:</l>
<l>Nunc manes remis, nunc malo nubila pulsat,</l>
<l rend='indent'>Donec ab aequoreis totae voretur aquis.</l>
<pb id='s007' n='7'/>
<l>Dicite qui tumidis iactatis stemmata buccis,</l>
<l rend='indent'>Et premitis doctos turba molesta viros:</l>
<l>Cum rudis indueret mortalem terrea formam</l>
<l rend='indent'>Massa, quis hoc fuerit tempore natus eques?</l>
<l>An, quoniam retro multos repetitae per annos,</l>
<l rend='indent'>Nomina priscorum non meminere patrum.</l>
<l>Creditis agricolas nullos habuisse parentes,</l>
<l rend='indent'>Sponte sed e ruptis prosiluisse iugis?</l>
<l>Ut nobis eadem vitam mors omnibus aufert,</l>
<l rend='indent'>Sic eadem nobis stirpis origo fuit.</l>
<l>Sola trahens virtus cognati semina caeli,</l>
<l rend='indent'>Ingenuae laudem nobilitatis habet.</l>
<l>Ad te nunc venio, cui nostra Thalia laborat,</l>
<l rend='indent'>Inclita Misniaci lux Damiane soli.</l>
<l>Et nil fucatae quia nobilitatis amantem,</l>
<l rend='indent'>Te procul a vulgi moribus esse iuvat:</l>
<l>Carmina iam patulum mea divulganda per orbem,</l>
<l rend='indent'>Sub titulis gaudent tuta <reg orig='latre'>latere</reg> tuis:</l>
<l>Ut morsus rabidae nihili facientia linguae,</l>
<l rend='indent'>Exuto possint quolibet ire metu.</l>
<l>Tu modo sincero deductos pectore versus,</l>
<l rend='indent'>Praecones laudis fer precor esse tuae.</l>
<l>Nec tibi turpe puta, nostris tua nomina scriptis</l>
<l rend='indent'>Praefigi: foeda carmina labe carent.</l>
<l>Artibus his, Danaos frustra consumpta per ignes,</l>
<l rend='indent'>Nunc etiam magnum Pergama nomen habent.</l>
<pb id='s008' n='8'/>
<l>Quis nosset Thebas? doctas quis nosset Athenas?</l>
<l rend='indent'>Persaeas altae quis Babylonis opes?</l>
<l>Haec nisi divini celebrassent oppida Vates,</l>
<l rend='indent'>Quorum perpetuas res facit esse labor.</l>
<l>Cumque Deus certis incluserit omnia metis,</l>
<l rend='indent'>Quas ultra rebus non superesse datur:</l>
<l>Aeternum solis concessit versibus aevum,</l>
<l rend='indent'>Hisque cani laudes postulat ipse suas.</l>
<l>Ergo mihi Damiane tui da nominis usum,</l>
<l rend='indent'>Inque meis numeris te patiare legi.</l>
<l>Sed quis ut exorem labor est? cum nemo potentum</l>
<l rend='indent'>Maiori Clarias urat amore Deas?</l>
<l>Cum nemo divas tractet reverentius illas,</l>
<l rend='indent'>Quae sua Pieriis haustibus ora rigant?</l>
<l>Unde tuos ultra titulos virtutibus exis,</l>
<l rend='indent'>Et superas animi nobilitate genus.</l>
<l>Quodque mihi dignum vivaci laude videtur,</l>
<l rend='indent'>Non etiam mores inquinat aula tuos.</l>
<l>Quin ipsos inter strepitus, sonitusque tubarum,</l>
<l rend='indent'>Pieriis audes invigilare choris.</l>
<l>Et ne Romani peragenda negotia regis,</l>
<l rend='indent'>Quod donant, vacuum tempus abire sinas:</l>
<l>Aut aliquid puris credit tua penna tabellis,</l>
<l rend='indent'>Aut lassant oculos scripta relecta tuos.</l>
<l>Ista velim credas non auribus apta referri,</l>
<l rend='indent'>Quae loquor: hoc oculo teste probata loquor.</l>
<pb id='s009' n='9'/>
<l>Cum nuper regni proceres Augusta teneret,</l>
<l rend='indent'>Nonne tuis illa iunctus in urbe fui?</l>
<l>Hinc cum Sarmaticas ires legatus in oras,</l>
<l rend='indent'>Accessi, longae sarcina non ne viae?</l>
<l>Utque mihi quod tum dederas nil tale merenti,</l>
<l rend='indent'>Officii pars sit nulla caduca tui:</l>
<l>Pro tantis meritis, si quid mea carmina possunt,</l>
<l rend='indent'>A sera nomen posteritate trahes.</l>
<l>Interea Pflugi gaudentes nomine versus</l>
<l rend='indent'>Hos, testes grati pectoris esse feras.</l>
</lg>
<p>FINIS PROOEMII.</p>
</div>
</front>
<body>
<pb id='s010'/>
<div1 id='PfIB.01' n='1' type='book'>
<head>IMPERATORES TURCICI, ELEGIACO CARmine descripti. </head>
<div2 id='PfIB.01.01' n='1' type='poem'>
<head>SOLIMANNUS I.</head>
<lg met='dist'>
<l>GEns tenet incertas ultra freta Caspia sedes,</l>
<l rend='indent'>Flumen ubi Scythicos Volga pererrat agros.</l>
<l>A' qua Turcarum descendit stirpis origo,</l>
<l rend='indent'>Ut mores, studium, vultus et arma docent.</l>
<l>Quos primum praedis agros vexasse propinquos,</l>
<l rend='indent'>Mox armis Asiam sollicitasse ferunt.</l>
<l>Et quamvis, semper conatibus aequa malignis,</l>
<l rend='indent'>Magnificas illis Sors tribuisset opes:</l>
<l>Non tamen electos populari voce monarchas,</l>
<l rend='indent'>Undique convectis imposuere bonis.</l>
<l>Capta sed alternis rexerunt oppida turmis,</l>
<l rend='indent'>Aequus ut ex partis omnibus esset honor.</l>
<l>Sed Godefridus ubi, validas sub signa cohortes</l>
<l rend='indent'>Cogens, pro Solymis induit arma focis:</l>
<l>Quam mala praedonum vis ante subegerat urbem,</l>
<l rend='indent'>Christiadum pulso per fera bella duce:</l>
<l>Tum primum vires gens haec collegit, et uni</l>
<l rend='indent'>Solmanno rerum tradita summa fuit.</l>
<pb id='s011' n='11'/>
<l>Qui prope Nicaeam Godefridi milite caesus,</l>
<l rend='indent'>Obtulit aeternis membra cremanda rogis.</l>
</lg>
</div2>
<div2 id='PfIB.01.02' n='2' type='poem'>
<head>OTTOMANNUS.</head>
<lg met='dist'>
<l>SOlmanno caeso, rerum praefectus habenis</l>
<l rend='indent'>Turcarum longo tempore nemo fuit.</l>
<l>Nec quisquam nostras fama pervenit ad aures,</l>
<l rend='indent'>Qui Mahumetigenas dux tenuisset opes:</l>
<l>Tempus ad usque, sacer devoti militis ordo</l>
<l rend='indent'>Quo celebrem victo cepit ab hoste Rhodon.</l>
<l>Tunc primum Scythico caput Ottomannus in orbe</l>
<l rend='indent'>Extollens, titulis nomina plena tulit.</l>
<l>Qui nova funesti iaciens fundamina sceptri,</l>
<l rend='indent'>Est ausus profugis reddere iura Scythis.</l>
<l>Primus et heredi nomen regale reliquit:</l>
<l rend='indent'>Qui cito, dii faxint, emoriatur honor.</l>
<l>Hac ego quum nuper de re Phoebea rogarem,</l>
<l rend='indent'>Ex adytis tales antra dedere sonos:</l>
<l>Hic morietur honor, vitae delicta prioris</l>
<l rend='indent'>Propitium quando flebitis ante Deum.</l>
<l>Et quem vos sceleris finem statuetis in orbe,</l>
<l rend='indent'>Peccati poenas finiet ille dies.</l>
<l>At si pergetis scelus in scelus addere, vires</l>
<l rend='indent'>Impietas vestris hostibus ista dabit.</l>
<l>Dux Ottomannus tantos quod fecerit auctus,</l>
<l rend='indent'>Peccatis vestri promeruere patres.</l>
<pb id='s012' n='12'/>
<l>Illius hinc etiam cesserunt omnia votis,</l>
<l rend='indent'>Sive domi faceret proelia, sive foris.</l>
<l>Eius triste iugum Bithynia capta subivit,</l>
<l rend='indent'>Quodque ducis Tyrii contegit ossa solum.</l>
<l>Cepit et Euxini penetrans confinia ponti,</l>
<l rend='indent'>Plurima caeruleis oppida iuncta vadis.</l>
<l>Ex quibus et Sivam, quae dicta Sebastia priscis</l>
<l rend='indent'>Urbs fuit, imperio subdidit ille suo.</l>
<l>Cumque quater septem per messes sceptra tulisset,</l>
<l rend='indent'>A' furiis raptus sub cava busta fuit.</l>
</lg>
</div2>
<div2 id='PfIB.01.03' n='3' type='poem'>
<head>ORCHANNES I.</head>
<lg met='dist'>
<l>FIlius Orchannes, patriis virtutibus omnes</l>
<l rend='indent'>Ingenii iunxit nobilioris opes.</l>
<l>Quarum praesidio vicinas diruit urbes,</l>
<l rend='indent'>Bellaque felici plurima sorte tulit.</l>
<l>Nec quisquam procerum, quos aetas illa ferebat,</l>
<l rend='indent'>Contulit in famulos munera plura suos.</l>
<l>Scilicet hac non est praestantior altera virtus,</l>
<l rend='indent'>Quae prius obscuros tollat in astra duces:</l>
<l>Quae citius longae reges committere famae,</l>
<l rend='indent'>Et caput a tenebris exonerare queat.</l>
<l>Adde quod hic longa pugnarit saepius hasta,</l>
<l rend='indent'>Pro patriis doctus bella movere focis.</l>
<l>Hinc sibi reginam socio devixit amore,</l>
<l rend='indent'>Cuius erat Cilicum subdita terra iugo.</l>
<pb id='s013' n='13'/>
<l>Saepius et contra Micaelem bella peregit,</l>
<l rend='indent'>Qui Constantini Caesar in urbe fuit.</l>
<l>Sensit et illius vires urbs Prusia, cuius</l>
<l rend='indent'>Moenia tum Scythica capta suere manu.</l>
<l>Non impune tamen: nam cum sua forte moneres</l>
<l rend='indent'>Agmina portarum vi reserare fores,</l>
<l>Ipseque pugnaces non segnior iret in hostes,</l>
<l rend='indent'>Accepto Stygias vulnere pavit aves:</l>
</lg>
</div2>
<div2 id='PfIB.01.04' n='4' type='poem'>
<head>AMURRHATES I.</head>
<lg met='dist'>
<l>PErfidus, impurus, nulli satis aequus, et audax,</l>
<l rend='indent'>Invalidus, vigilans, ambitiosus homo,</l>
<l>Factus Amurrhates patrii successor honoris,</l>
<l rend='indent'>Protulit imperium qualibet arte suum.</l>
<l>Nec minus illius favit Rhamnusia coeptis,</l>
<l rend='indent'>Quam favit votis Attila saeve tuis.</l>
<l>Tota novis etenim dum flagrans Graecia bellis,</l>
<l rend='indent'>Impia civiles cogit ad arma manus:</l>
<l>Numen Amurrhatis rex Byzantinus adorat,</l>
<l rend='indent'>Auxiliumque fero pressus ab hoste petit.</l>
<l>Cuius sollicita commotus voce tyrannus,</l>
<l rend='indent'>Ferret ut in portus regia vota suos:</l>
<l>Protinus ex omni numero delecta, Scytharum</l>
<l rend='indent'>Bis sex in Graios milia mittit agros.</l>
<l>A' quibus adiutus regni moderator Eoi,</l>
<l rend='indent'>Quam primum victi contudit hostis opes.</l>
<pb id='s014' n='14'/>
<l>Egit Amurrhati grates, Turcasque remisit:</l>
<l rend='indent'>Quae res imperii prima ruina fuit.</l>
<l>Namque domum Scythicae postquam rediere cohortes,</l>
<l rend='indent'>Sparsa est de Graio plurima fama solo.</l>
<l>Hanc ut Amurrhates arrectis auribus hausit,</l>
<l rend='indent'>Vidit et Argolicos pace carere duces:</l>
<l>Quos intestinis demens Discordia bellis</l>
<l rend='indent'>Impulerat proprios dilacerare focos:</l>
<l>Qua coit angustis Helles Nepheleidos aequor</l>
<l rend='indent'>Faucibus, et pressis fluctibus unda fremit,</l>
<l>Illa parte suas traducit nave cohortes,</l>
<l rend='indent'>Et Byzantini moenia regis adit.</l>
<l>Cuius ut affictos vindex tueatur honores,</l>
<l rend='indent'>Se fingit patrium deseruisse larem.</l>
<l>At salvis tetigit quam primum littora velis,</l>
<l rend='indent'>Et tenuit curvas anchora fixa rate:</l>
<l>Tum demum patuere doli, tum facta tyranni</l>
<l rend='indent'>Perfida Niliaci fraus manifesta fuit.</l>
<l>Vix etenim exposito complevit milite littus,</l>
<l rend='indent'>Primaque sunt Graio credita castra solo,</l>
<l>In circumventos cum stringens arma Pelasgos,</l>
<l rend='indent'>Cuncta dedit saevis diripienda Scythis.</l>
<l>Nec mora longa, suis adiecit plurima sceptris</l>
<l rend='indent'>Hellespontiaco castra propinqua freto.</l>
<l>Gallipolim cepit, deletis civibus, urbem,</l>
<l rend='indent'>Byzanti quondam sub ditione sitam.</l>
<pb id='s015' n='15'/>
<l>Indeque digressus, Mysos victricibus armis</l>
<l rend='indent'>Abstulit, et domitam dilaceravit humum:</l>
<l>Servus ubi latus ense ferox confixit adacto,</l>
<l rend='indent'>Hoc ultus domini vulnere fata sui.</l>
<l>Qui dolor infernas illum demisit ad umbras,</l>
<l rend='indent'>Nec passus vita est ulteriore frui.</l>
</lg>
</div2>
<div2 id='PfIB.01.05' n='5' type='poem'>
<head>BAIASETES I.</head>
<lg met='dist'>
<l>SAevus Amurrhates binis ex coniuge natis</l>
<l rend='indent'>Attribuit Scythicas, quum moreretur, opes.</l>
<l>Sed prius ignifero gaudebit noctua sole,</l>
<l rend='indent'>Securasque lupus dormiet inter oves:</l>
<l>Quam furiosa parem possit perferre tyrannis.</l>
<l rend='indent'>Oderunt socias omnia sceptra manus.</l>
<l>Roma parum cultos includens aggere colles,</l>
<l rend='indent'>Urbs nondum, parvae spes tamen urbis erat.</l>
<l>Cum nova disperso maculatur fossa cerebro,</l>
<l rend='indent'>Fraternoque miser concidit ense Remus.</l>
<l>Mutua Cadmei miscentes proelia fratres,</l>
<l rend='indent'>Alter in alterius sustulit arma caput.</l>
<l>Cambyses Stygias germanum misit ad umbras,</l>
<l rend='indent'>Ut patrias haeres solus adiret opes.</l>
<l>Digna Getis feritas, Turcarum digna tyranno,</l>
<l rend='indent'>Barbaries nostros non decet ista duces.</l>
<l>Haec Baiasetes, sceptri quod honore fruatur,</l>
<l rend='indent'>Solus pro caeso commoda fratre ferat.</l>
<pb id='s016' n='16'/>
<l>Qui simul ac patrii cepit moderamina regni,</l>
<l rend='indent'>Tristia collectos traxit in arma Scythas.</l>
<l>Bulgaricisque ferox Marco congressus in armis,</l>
<l rend='indent'>Cum tota fudit nobilitate ducem.</l>
<l>Nec prius insani dimisit Martis amorem,</l>
<l rend='indent'>Quam novus Argolico victor in orbe stetit.</l>
<l>Hinc Constantini tandem fuit ausus ad urbem,</l>
<l rend='indent'>Undique praestructis castra locare viis.</l>
<l>Quae postquam longo premeretur tempore, duram</l>
<l rend='indent'>Passa fuit, victu deficiente, famem.</l>
<l>Caesar ob id capti linquens Orientis habenas,</l>
<l rend='indent'>Ad Gallos profugum per mare fecit iter.</l>
<l>Cumque suas illic extenno robore vires</l>
<l rend='indent'>Auxisset Graiam rursus adivit humum,</l>
<l>At non Fortunae secum quoque vela reduxit,</l>
<l rend='indent'>Candida sed tristi littora pressit ave.</l>
<l>Vix sua, Nicopolim cingens, tentoria fixit,</l>
<l rend='indent'>Cum dedit obsessa pulsus ab arbe fugam.</l>
<l>Et desperatis iam rebus, in ultima ferro</l>
<l rend='indent'>Decertans, Scythico caesus ab hoste fuit.</l>
<l>Rexque Sigismundus, communia castra secutus,</l>
<l rend='indent'>Euasit tacita, victus et ipse, fuga.</l>
<l>His Baiasetes faustis successibus usus,</l>
<l rend='indent'>Constantinopolim rursus adire parat.</l>
<l>Forsan et eversis capturus moenibus urbem,</l>
<l rend='indent'>Christiadum victam caede rigasset humum:</l>
<pb id='s017' n='17'/>
<l>Ni Tamberlanes, Scythicae regionis alumnus,</l>
<l rend='indent'>Propositum bellis impediisset opus.</l>
<l>Hic etenim Galatas inopino Marte subactos,</l>
<l rend='indent'>Traxerat imperii sub iuga curva sui.</l>
<l>Quem Baiasetes cupiens delere, priusquam</l>
<l rend='indent'>Vis eius longis cresceret aucta moris:</l>
<l>Navibus Angorium petit, obsidione relicta,</l>
<l rend='indent'>Et Tamberlanem multa minatus adit.</l>
<l>Ista sed immitem spes est frustrata tyrannum,</l>
<l rend='indent'>Arma nec haec placide mota fuere Deo.</l>
<l>Nam prope radices Stellae, quo Pontica Magnus,</l>
<l rend='indent'>Pompeius quondam contudit arma loco:</l>
<l>Illius tenues victoria cessit in auras,</l>
<l rend='indent'>Et Scythico Turcae succubuere duci.</l>
<l>Ipseque rex, collum praebens ad vincula, venit</l>
<l rend='indent'>In Tamberlanis praeda petita manus.</l>
<l>Gentibus utque procul caeli regione remotis</l>
<l rend='indent'>Incuteret gelidos publica fama metus,</l>
<l>Auratis victor captivi colla catenis,</l>
<l rend='indent'>Cruraque compedibus diminuenda dedit:</l>
<l>Et cavea septum, captarum more fer arum,</l>
<l rend='indent'>Ante coronatos curribus egit equos:</l>
<l>Donec ad infernas sedes descendit, ut illic</l>
<l rend='indent'>Membra daret poenis discrucianda novis.</l>
<l>Talia funereis debentur fata tyrannis,</l>
<l rend='indent'>Per quos emendat crimina nostra Deus.</l>
<pb id='s018' n='18'/>
<l>Scilicet ut toti fiant ludibria mundo,</l>
<l rend='indent'>Et tandem Stygiis dent alimenta focis.</l>
</lg>
</div2>
<div2 id='PfIB.01.06' n='6' type='poem'>
<head>CYRISCELEBES.</head>
<lg met='dist'>
<l>UNus adhuc natus de Baiasete superstes,</l>
<l rend='indent'>Tristia post capti funera patris, erat.</l>
<l>Fugerat iratas qui solus inobrutus undas,</l>
<l rend='indent'>Mortua cum fratrum cetera turba foret.</l>
<l>Ne tamen imperii posset fulcire ruinam,</l>
<l rend='indent'>Aut aliquam lapsis addere rebus opem,</l>
<l>Regna Sigismundus qui sub ditione tenebat</l>
<l rend='indent'>Paeoniae, validas cogit ad arma manus.</l>
<l>Quoque trucem posset bellis exscindere stirpem,</l>
<l rend='indent'>Captatum tandem tempus adesse ratus:</l>
<l>Signatos regis Philadelphi nomine campos,</l>
<l rend='indent'>Collecto passim milite cinctus adit.</l>
<l>In quibus infausto committens omine pugnam,</l>
<l rend='indent'>Cogitur in turpem vertere terga fugam.</l>
<l>Non tamen est avido fugiens deprensus ab hoste,</l>
<l rend='indent'>Sed salvus rediit, sorte favente, domum.</l>
<l>Praebuit haec animos timido victoria Turcae,</l>
<l rend='indent'>Incuteret rigidas ut tibi Save minas.</l>
<l>Et nisi more illum tristi properata tulisset</l>
<l rend='indent'>Funere, si Stygias non subiisset aquas,</l>
<l>Territa grassantes sensisset Servia fures,</l>
<l rend='indent'>Tunc nondum servum Servia passa iugum.</l>
<pb id='s019' n='19'/>
<l>Cinxissetque feris Byzantia moenia castris,</l>
<l rend='indent'>Hostis ab averso qui iaculatur equo.</l>
</lg>
</div2>
<div2 id='PfIB.01.07' n='7' type='poem'>
<head>ORCHANNES II.</head>
<lg met='dist'>
<l>CUm primum patrias Orchannes cepit habenas</l>
<l rend='indent'>Quas tulit auspiciis Bistonis ora tuis.</l>
<l>Nondum transierat tempus iuvenile, nec eius</l>
<l rend='indent'>Texerat implumes nubila barba genas:</l>
<l>Protinus et volucris prope flumina dicitur Hebri</l>
<l rend='indent'>Occisus, patrui proditione sui.</l>
<l>Dum miser infidis committit proelia signis,</l>
<l rend='indent'>Gazarrhena loco quo sita tecta iacent.</l>
</lg>
</div2>
<div2 id='PfIB.01.08' n='8' type='poem'>
<head>MAHUMETES I.</head>
<lg met='dist'>
<l>FRaternos postquam Mahumetes cepit honores,</l>
<l rend='indent'>Arripiens avida Turcica frena manu,</l>
<l>Tristia vicinis indixit proelia Dacis.</l>
<l rend='indent'>Quorum cum victas diripuisset opes,</l>
<l>Imposuit captis iniusta tributa colonis,</l>
<l rend='indent'>Quae pro concessa dona salute darent,</l>
<l>Progressusque, Asiae sua castra locavit in oris,</l>
<l rend='indent'>Unde nec impositum sustulit ante pedem,</l>
<l>Quam Tamberlanis prius intercepta tumultu,</l>
<l rend='indent'>Reddita sunt sceptris oppida cuncta suis,</l>
<l>Insuper Emathios populatus milite campos,</l>
<l rend='indent'>Victor ad Ionias usque subegit aquas.</l>
<pb id='s020' n='20'/>
<l>Tunc et Lasoniis. lassatum puppibus aequor,</l>
<l rend='indent'>Turcica captivo gurgite vela tulit.</l>
<l>Vertit ad haec curvo qui proxima littora rastro,</l>
<l rend='indent'>Vincula Leucosyrum compulit arcta paeti.</l>
<l>Quaeque fuit veterum sedes Bithynia regum,</l>
<l rend='indent'>Hoc auctore suum perdidit orba decus.</l>
<l>Estque Adrianopolis, praereptos eius honores</l>
<l rend='indent'>Accipiens, Scythici regia facta ducis.</l>
<l>Gesserat imperii bis septem frena per annos,</l>
<l rend='indent'>Cum Phlegetonteo tinxit in amne caput.</l>
</lg>
</div2>
<div2 id='PfIB.01.09' n='9' type='poem'>
<head>AMURRHATES II.</head>
<lg met='dist'>
<l>VAsta iacet tellus levibus contermina Dacis,</l>
<l rend='indent'>Vicinos medius separat Ister agros.</l>
<l>Mysia praeteritis fuit appellata sub annis,</l>
<l rend='indent'>Mutato nunc est Servia dicta sono.</l>
<l>Despotam Amurrhates illius Marte subegit,</l>
<l rend='indent'>Rex postquam Getico factus in orbe fuit.</l>
<l>Ipsius et natis, spe successoris adempta,</l>
<l rend='indent'>Membra cruentata praescidit ille manu,</l>
<l>In quibus humanae spes est abscondita stirpis,</l>
<l rend='indent'>Posteritasque sequens tota sepulta iacet.</l>
<l>Neve quid inviso Busiride mitior, umbrae</l>
<l rend='indent'>Factus, ad infernas iret ab orbe domos:</l>
<l>Insuper eripiens Phoebeae lampadis usum,</l>
<l rend='indent'>Effossas saevo torruit igne genas.</l>
<pb id='s021' n='21'/>
<l>Scilicet his taedis fraterno flebilis hosti</l>
<l rend='indent'>Est posthac thalami foedere iuncta soror.</l>
<l>Nulla sed Istricolas casti reverentia lecti,</l>
<l rend='indent'>Nulla Getas pietas, foedera nulla movent.</l>
<l>Concubitus non lege colunt, pro lege libido</l>
<l rend='indent'>Foedandum turpi sternit amore torum.</l>
<l>Involuit gentes scelerum tam foeda tyrannis,</l>
<l rend='indent'>Quarum divina pector a luce carent.</l>
<l>Vicit Amurrhates miserum crudeliter hostem,</l>
<l rend='indent'>Succubuit vitiis, victus et ipse, suis.</l>
<l>Hic Venetis urbem praedo sceleratus ademit,</l>
<l rend='indent'>Quae de Thessaliae nomine, nomen habet:</l>
<l>In qua Christicolis ferro grassante peremptis,</l>
<l rend='indent'>Elysios crebris civibus auxit agros.</l>
<l>Explerat septem renovatis cornibus orbes,</l>
<l rend='indent'>Aurea nocturnis Cynthia vecta rotis:</l>
<l>A quo sacrilegis Belgradum cinxerat armis</l>
<l rend='indent'>Tempore, sed clausa pulsus ab arce fuit.</l>
<l>Amissisque decem latronum milibus, illinc</l>
<l rend='indent'>Subduxit profugos in sua regna pedes.</l>
<l>Tum quoque Pannonicis detrudens finibus hostem,</l>
<l rend='indent'>Hunniades trepidi contudit arma Scythae:</l>
<l>Hospes ubi vastum prorumpens Dravus in Istrum,</l>
<l rend='indent'>Maiori nomen ponit in amne minor.</l>
<l>Protinus auspiciis rex Ladislaus eisdem,</l>
<l rend='indent'>Intulit Aemoniis candida signa iugis.</l>
<pb id='s022' n='22'/>
<l>Quem gens accedens sparsis Mahumetica telis,</l>
<l rend='indent'>Victa fuit causa, robore victa suit.</l>
<l>Tum calido Scythicae resolutas sanguine plebis,</l>
<l rend='indent'>Aeme tuas perhibent intepuisse nives.</l>
<l>Vix tamen imbiberat spumantem terra cruorem,</l>
<l rend='indent'>Cum rubuit bellis humida facta novis.</l>
<l>Ultus Amurrhates acceptae vulnera cladis,</l>
<l rend='indent'>Hellespontiacas caede replevit aquas.</l>
<l>Firmaque limosae pugnans prope moenia Varnae,</l>
<l rend='indent'>Effuso Geticam sanguine pinxit humum.</l>
<l>Cuius adhuc possunt stragis monumenta videri,</l>
<l rend='indent'>Putris ubi aggestos surgit arena solo.</l>
<l>Inde Corinthiaci superatis facibus Isthmi,</l>
<l rend='indent'>Carnifici Graios perdidit ense duces.</l>
<l>Quamque Pelops celebri donavit nomine terram,</l>
<l rend='indent'>Illius est captos depopulatus agros.</l>
<l>Tandem cum saevo clausisset milite Troiam,</l>
<l rend='indent'>Victrici posset nec super are manu,</l>
<l>Castra movens tantam rabiem contraxit, ut aegro</l>
<l rend='indent'>Corpore Tartareas hospes iniret aquas.</l>
</lg>
</div2>
<div2 id='PfIB.01.10' n='10' type='poem'>
<head>MAHUMETES II.</head>
<lg met='dist'>
<l>FElix, quem tenuis celat fortuna parentum,</l>
<l rend='indent'>Securus tutos exigit ille dies.</l>
<l>Semper habet miseras terrena potentia curas,</l>
<l rend='indent'>Insidias moles Regia semper habet.</l>
<pb id='s023' n='23'/>
<l>Conditus est tumulo frater Mahumetis eodem,</l>
<l rend='indent'>Qui prius exstincti ceperat ossa patris.</l>
<l>Hoc illi regnum dederat commune duobus,</l>
<l rend='indent'>Hoc dederat fratris perniciosa manus.</l>
<l>Perpetuis pallet demens opulentia curis,</l>
<l rend='indent'>Paupertas tantos effugit una metus.</l>
<l>Saevus adhuc fratris Mahumetes caede tepebat,</l>
<l rend='indent'>Cum fera sanguineas vertit in arma manus.</l>
<l>Primaque clauserunt fortem tentoria Croiam,</l>
<l rend='indent'>Sed trux invicta fugit ab urbe Getes.</l>
<l>At non Actaeas frustra quoque cinxit Athenas,</l>
<l rend='indent'>Eius enim domitas excidit urbis opes.</l>
<l>Illa novenarum sedes praeclara sororum,</l>
<l rend='indent'>Flebilis horrendis est data praeda Scythis.</l>
<l>Musica qui capto super antes moenia vallo,</l>
<l rend='indent'>Proh dolor Aonias diripuere domos.</l>
<l>Odrysium vatem manibus velut ante nefandis,</l>
<l rend='indent'>Fama refert, Ciconum dilacerasse nurus.</l>
<l>Carmine qui silvas, qui littora carmine mulsit,</l>
<l rend='indent'>Flumineas blanda voce moratus aquas.</l>
<l>Sic lanians Claria hostis Mahumeticus arces,</l>
<l rend='indent'>Eruit eversis atria docta scholis.</l>
<l>Nec dum Palladiis dolor hic <reg orig='requirat'>requierat</reg> Athenis,</l>
<l rend='indent'>Cum venit cladis nuntia fama novae.</l>
<l>Victor enim mutilans Romanam Turca volucrem,</l>
<l rend='indent'>Unum de geminis abscidit ense caput:</l>
<pb id='s024' n='24'/>
<l>Cum capiens forti Byzantia moenia dextra,</l>
<l rend='indent'>Eoas nobis victor ademit opes.</l>
<l>Nec tamen est armis semper feliciter usus:</l>
<l rend='indent'>Saepe fuga poenas, sanguine saepe dedit.</l>
<l>Vulnifico telo graecam percussus ad Albam,</l>
<l rend='indent'>Turcica conversis signa reliquit equis.</l>
<l>Vidit et Euphrates vertentem terga latronem,</l>
<l rend='indent'>Quando Getae Persis conseruere manus.</l>
<l>Aegaeam Lemnum sceptris adiecit avitis,</l>
<l rend='indent'>Rursus ut exuto venit in arma metu.</l>
<l>Illius auspiciis fuit expugnata Trapezus,</l>
<l rend='indent'>Pontica cum dominum perdidit ora suum.</l>
<l>Nec melior bimarem mansit fortuna Corinthum,</l>
<l rend='indent'>Capta Saracenum sensit et illa iugum.</l>
<l>Quin Mytilenaeos etiam grassatus in agros,</l>
<l rend='indent'>Crudelis magno turbine praedo fuit.</l>
<l>Mysorumque ducem, simulato foedere pacis,</l>
<l rend='indent'>Perfidus ad socias iussit adesse dapes.</l>
<l>Quem cute direpta nil prorsus tale timentem,</l>
<l rend='indent'>Ad Stygias nudo viscere misit aquas.</l>
<l>Agmina post istud facinus memphitica fudit,</l>
<l rend='indent'>Duxit et evictos sub iuga panda Syros.</l>
<l>Euboicam domuit multo conamine terram,</l>
<l rend='indent'>Palma sed haec illi sanguine parta fuit.</l>
<l>Neriton excelsam, nemorosaque rura Zacynthi,</l>
<l rend='indent'>Et vastam latis Leucada cepit agris.</l>
<pb id='s025' n='25'/>
<l>Cumque sibi totum cessurum crederet orbem,</l>
<l rend='indent'>Se quoque mortalem resciit esse satum.</l>
<l>Nam mors fatali dissecto falce tyranno,</l>
<l rend='indent'>Diti animam, corpus vermibus atra dedit.</l>
</lg>
</div2>
<div2 id='PfIB.01.11' n='11' type='poem'>
<head>BAIASETES II.</head>
<lg met='dist'>
<l>Tartarea postquam Mahumetes valle receptus,</l>
<l rend='indent'>Ad veteres, posito corpore, venit avos:</l>
<l>Protinus imperii de fascibus orta fuere,</l>
<l rend='indent'>Inter Sarmaticos proelia multa duces.</l>
<l>Dum Baiasetes, Mahumetis filius alter,</l>
<l rend='indent'>Electus pleno militis ore fuit.</l>
<l>Qui patrias subiens animoso pectore curas,</l>
<l rend='indent'>Germani primum contudit arma sui.</l>
<l>Quando, petens Asiam furiata mente minorem,</l>
<l rend='indent'>Zizimus in socias saeviit igne casas.</l>
<l>Ista sed optatum finem sortita tyrannis,</l>
<l rend='indent'>Auctoris Stygio mersit in amne caput.</l>
<l>Nam Baiasetes Phryxaeae stagna sororis</l>
<l rend='indent'>Emensus, laceram contigit ultor humum.</l>
<l>Signaque fraternis postquam contraria castris</l>
<l rend='indent'>Intulit, effusam castra dedere fugam.</l>
<l>Tum miser abiectis elapsus Zizimus armis,</l>
<l rend='indent'>In Syriam timidus transfuga fecit iter:</l>
<l>Sultanoque novas vires auctore coegit,</l>
<l rend='indent'>In patrios hostis cum remearet agros.</l>
<pb id='s026' n='26'/>
<l>Infaustas ubi victus agens in proelia turmas,</l>
<l rend='indent'>Exutus castris rursus ut ante fuit.</l>
<l>Praefectoque Rhodi posthac se tradidit, illinc</l>
<l rend='indent'>Innocuo missus dicitur esse Papae.</l>
<l>Aeterna tandem claudens sua lumina nocte,</l>
<l rend='indent'>Obrutus est Graia turpe cadaver humo.</l>
<l>At Baiasetes fratris iam tutus ab astu,</l>
<l rend='indent'>Aspera vicinis intulit arma suis.</l>
<l>Nec dum Sultani veniam concesserat ausis,</l>
<l rend='indent'>Fraternas hostis quod relevasset opes.</l>
<l>Quo super accensus facto, terraque marique</l>
<l rend='indent'>Ad Tarsum late continuavit iter.</l>
<l>Nec tamen his quicquam dignum conatibus egit,</l>
<l rend='indent'>Delusos referens in sua regna pedes.</l>
<l>Efficit incautos propriae fiducia dextrae,</l>
<l rend='indent'>Innumeros error perdidit iste duces.</l>
<l>Nemo, licet minimum, spernat temerarius hostem,</l>
<l rend='indent'>Qui caput invicta cingere fronde cupit.</l>
<l>Sultanum pacto iunxit sibi foedere, postquam</l>
<l rend='indent'>Haec Baiasetes vulnera passus erat.</l>
<l>Exin grassantes fures Albania sensit,</l>
<l rend='indent'>Terraque quam rastris grandibus Hunnus arat.</l>
<l>Vulgus ubi magno belli certamine stratum,</l>
<l rend='indent'>Austriacos pressit, flebile pondus, agros.</l>
<l>Neve parum celebris foret haec victoria, misit</l>
<l rend='indent'>Nasorum victor milia multa domum,</l>
<pb id='s027' n='27'/>
<l>Abstulerat caesae quos curva forcipe plebi:</l>
<l rend='indent'>Annibalem referens hac feritate ducem,</l>
<l>Qui fausto pugnam committens omine, quando</l>
<l rend='indent'>Consul apud Cannas fusus uterque fuit,</l>
<l>Caesorum digitis auratos exuit orbes,</l>
<l rend='indent'>Palluit urbs magno Tybridis unde metu.</l>
<l>Hoc quoque parva suit sub principe capta Methone,</l>
<l rend='indent'>Quando feris Veneti succubuere Scythis.</l>
<l>Illiusque loci praesul, cervice recisa,</l>
<l rend='indent'>Semilacer rapidis est datus esca feris.</l>
<l>At Baiasetes senio iam tardus inerti,</l>
<l rend='indent'>Et sparsus cana per caput omne nive,</l>
<l>Cum posito vellet tantorum fine laborum</l>
<l rend='indent'>Molliter ad placidos consenuisse focos,</l>
<l>Ingentes misero nati fecere dolores,</l>
<l rend='indent'>Ausi de patriis arma movere bonis.</l>
<l>Quisquis es elato qui tangis pectore caelum,</l>
<l rend='indent'>Ad cuius nutum subdita turba tremit:</l>
<l>Esse Deum discas, qui iustus criminis ultor,</l>
<l rend='indent'>Per natos patrem plectere saepe solet.</l>
<l>Invadens Selimus grandaevum fraude parentem,</l>
<l rend='indent'>Foedera Sarmatico cum duce pactus erat.</l>
<l>Qui cum fraternis committens proelia turmis,</l>
<l rend='indent'>Corripuit turpem corde tremente fugam.</l>
<l>Auxilioque pedum vicinis colla catenis</l>
<l rend='indent'>Subducens, Scythicam salvus adivit humum.</l>
<pb id='s028' n='28'/>
<l>Interea patriis frater grassatus in agris,</l>
<l rend='indent'>Subiecit sceptris oppida cuncta suis.</l>
<l>Quin et legatum genitoris iussa ferentem,</l>
<l rend='indent'>Noluit illaesa nare redire domum.</l>
<l>Id propter Selimo Scythicas donavit habenas,</l>
<l rend='indent'>Iussit et in fratrem bella movere pater.</l>
<l>Ipseque Demoticum lacrimis digressus obortis,</l>
<l rend='indent'>Ultima prae nimio fata dolore tulit.</l>
</lg>
</div2>
<div2 id='PfIB.01.12' n='12' type='poem'>
<head>SELIMUS.</head>
<lg met='dist'>
<l>MUnera vix tumulo dederat suprema paterno,</l>
<l rend='indent'>In fratrem movit cum fera bella suum.</l>
<l>Quem de Cappadocum postquam regione fugavit,</l>
<l rend='indent'>Saevus Amyrrhaeos victor adivit agros.</l>
<l>Iussit ubi tolli natos ex fratre propinquos,</l>
<l rend='indent'>Turpiter et leto corpora parva dari.</l>
<l>Mustapham laqueis innectere colla coegit,</l>
<l rend='indent'>Quod fratrum nollet tingere caede manus.</l>
<l>Quin et Acomathem, fusis certamine Persis,</l>
<l rend='indent'>Vidit ut ante suos procubuisse pedes,</l>
<l>Cum precibus fraterna ferox nil iura moratus,</l>
<l rend='indent'>Suspensum nigras pascere iussit aves.</l>
<l>Deprensumque ducem qui celsa cacumine Tauri</l>
<l rend='indent'>Incolit, impositum ferre coegit onus.</l>
<l>Devictae Syriae vacuas invasit habenas,</l>
<l rend='indent'>Quando Tomombaei contudit arma ducis.</l>
<pb id='s029' n='29'/>
<l>Horrida funerei cui post tormenta doloris,</l>
<l rend='indent'>Aerium stricto gutture clausit iter.</l>
<l>Hac feritate potens, Arabes, Panchaeaque rura,</l>
<l rend='indent'>Sub iuga servitii compulit ire sui.</l>
<l>Illius imperium timuit ventosa Damascus,</l>
<l rend='indent'>Et celebres urbes Persia quotquot habet.</l>
<l>In tantis opibus Selimo successor et haeres,</l>
<l rend='indent'>Non nisi Solmannus filius unus erat.</l>
<l>Cui pater infidus, veritus ne bella moveret,</l>
<l rend='indent'>In proprium veluti moverat ipse patrem:</l>
<l>Dona dari iussit fallacia, qualia quondam</l>
<l rend='indent'>Oetaeo misit Deianira viro.</l>
<l>Ipse sed insidias, Pyrrho monitore, paternas</l>
<l rend='indent'>Eludens, undis munera missa dedit.</l>
<l>Nec multo posthac ex ulcere fata ferentem,</l>
<l rend='indent'>Per Stygias Selimum navita vexit aquas.</l>
</lg>
</div2>
<div2 id='PfIB.01.13' n='13' type='poem'>
<head>SOLIMANNUS II.</head>
<lg met='dist'>
<l>CArolus Augusti quem moles nominis urget,</l>
<l rend='indent'>Cum factus patrio Caesar in orbe fuit,</l>
<l>Arripuit Scythicas tum Solimannus habenas,</l>
<l rend='indent'>Nil patre, nil proavis impietate minor.</l>
<l>Gazellem, Syriam quod seditiosus in arma</l>
<l rend='indent'>Hortatus, Geticas sollicitasset opes,</l>
<l>Per Faratis Bassae dextram sub tartara misit,</l>
<l rend='indent'>Obiciens rabidis illius ossa lupis.</l>
<pb id='s030' n='30'/>
<l>Quodque suus frustra proavus tentaverat ante,</l>
<l rend='indent'>Phoebeam cingens obsidione Rhodon:</l>
<l>Hoc Solimannus felici Marte peregit,</l>
<l rend='indent'>Capta tulit dominos Insula quando Scythas.</l>
<l>Vicinos etiam grassatus caede per agros,</l>
<l rend='indent'>Impia Pannonicis intulit arma iugis.</l>
<l>Rex ubi signa movens vafrum Ludovicus in hostem,</l>
<l rend='indent'>Infida caesus proditione fuit.</l>
<l>Plurima, laus superis, posthac incommoda sensit,</l>
<l rend='indent'>Cum fuit a saevis cincta Vienna Scythis.</l>
<l>Quam licet innumeris clausisset viribus urbem,</l>
<l rend='indent'>Ipsa tamen, Christo vindice, tuta stetit.</l>
<l>Bacchica Theseae superavit littora Naxi,</l>
<l rend='indent'>Eius et eversam perdidit ira Paron.</l>
<l>Ipsa suas sparsit lacrimis Aegina ruinas,</l>
<l rend='indent'>Luxerunt Scythica capta Cythera manu,</l>
<l>Quando Propontiacum, Solmannus classibus aequor</l>
<l rend='indent'>Texit, et Euxinas remige vertit aquas.</l>
<l>Postea cum levibus committens proelia Persis,</l>
<l rend='indent'>Respexit trepida Patria tecta fuga.</l>
<l>Perpetuo tali, faxit Deus, omne pugnet,</l>
<l rend='indent'>Palleat ut curis praedo subinde novis:</l>
<l>Effuso totum qui sanguine polluit orbem,</l>
<l rend='indent'>Dum furit in coetus maxime Christe tuos.</l>
<l>Qui tot dissecuit vim passas ante puellas,</l>
<l rend='indent'>Qui se mentitus rettulit esse Deum,</l>
<pb id='s031' n='31'/>
<l>Sentiat aeternam contempti numinis iram,</l>
<l rend='indent'>Proque sua poenas impietate luat.</l>
<l>Fallor? an hic iterum Geticas in bella phalanges</l>
<l rend='indent'>Ducens, Teutonicas fulminat ante fores?</l>
<l>Dum nos cognatos in viscera condimus enses,</l>
<l rend='indent'>Et proprias caeci dilaceramus opes.</l>
<l><note>Adhortatio ad Germaniam.</note> Europae regina mihi Germania dicas,</l>
<l rend='indent'>In tantum quis te dedecus error agat?</l>
<l>Ut tua tam saevo des membra voranda latroni,</l>
<l rend='indent'>Ceu rerum nolis amplius esse caput.</l>
<l>Per laudes generosa tuas, per sceptra precamur,</l>
<l rend='indent'>Si non vis aliis parcere, parce tibi.</l>
<l>Dumque potes, foedos adeo compesce furores,</l>
<l rend='indent'>Nec proprias armes in tua fata manus.</l>
<l>Muta terrigenae miscentes proelia fratres,</l>
<l rend='indent'>Invicti dextris procubuere suis.</l>
<l>Deformem traxit civili Marte ruinam,</l>
<l rend='indent'>Urbs, per quam flavas Albula voluit aquas.</l>
<l>At tu si quid habes, ut habes, Germania mentis,</l>
<l rend='indent'>Disce peregrinis cautior esse malis.</l>
<l>Si te nil tangunt viduatae civibus urbes,</l>
<l rend='indent'>Nec movet oppressae relligionis honor:</l>
<l>At tua te virtus tot iam laudata per annos</l>
<l rend='indent'>Excitet, immemorem nec sinat esse tui.</l>
<l>Si patrios prima repetas ab origine reges,</l>
<l rend='indent'>Invenies fortes te genuisse viros.</l>
<pb id='s032' n='32'/>
<l>Mannus et Ingaevon, Marsus, seniorque Tuiscon,</l>
<l rend='indent'>Heroas bello non habuere pares.</l>
<l>Cimbrica Romuleae timuerunt arma cohortes,</l>
<l rend='indent'>Consuluit pavida cum sibi Carbo fuga.</l>
<l>Rex Ariovistus victis certamine Gallis,</l>
<l rend='indent'>Rettulit ad patrios ampla tropaea deos.</l>
<l>Arminius, caesis Vari legionibus, heros,</l>
<l rend='indent'>Exemit Latio patria colla iugo.</l>
<l>Roma caput mundi nostros exusta triumphos</l>
<l rend='indent'>Auxit, ut a priscis est superata Gothis.</l>
<l>Nec dum, lethaeas nisi forsitan hauseris undas,</l>
<l rend='indent'>Ingenio virtus excidit illa tuo:</l>
<l>Qua fretus paucis Magnus sibi Carolus annis,</l>
<l rend='indent'>Subiecit domitas totius orbis opes.</l>
<l>Unde suum veniens tollit Sol aureus orbem,</l>
<l rend='indent'>Quaque sub occiduas praecipitatur aquas.</l>
<l>Submisit domino Ganges sua cornua Franco,</l>
<l rend='indent'>Teque ferunt victas Nile dedisse manus.</l>
<l>Ut taceam Solymos, Gallos, Siculosque subactos,</l>
<l rend='indent'>Et quae praeterea nomina mundus habet.</l>
<l>Iam quis in orbe locus virtutes nescit Othonum?</l>
<l rend='indent'>Quae radiis tantis nubila terra caret?</l>
<l>SI nihil ad titulos cupis addere laudis avitos,</l>
<l rend='indent'>Nec decus hoc palmis vis cumulare novis:</l>
<l>Nominis in curam saltem consurge tuendi,</l>
<l rend='indent'>Tam tibi magnanimi quod peperere duces.</l>
<pb id='s033' n='33'/>
<l>Nec nova praeteritos obscuret fama triumphos,</l>
<l rend='indent'>Est aliqua acceptum laus retinere decus.</l>
<l>Ergo rumpe tuum, Germania, rumpe soporem,</l>
<l rend='indent'>Nec cessent sensus evigilare tui.</l>
<l>Irrita num fracto contendes spicula nervo?</l>
<l rend='indent'>Utque soles, clypeum iam moritura petes?</l>
<l>Non'ne vides, quanto navis tua fluctuet aestus?</l>
<l rend='indent'>Nexa tuis humeris vincula non'ne vides?</l>
<l>Dum Scyllam salva potes evitare carina,</l>
<l rend='indent'>Subduc irato candida vela mari.</l>
<l>Nil profecturo pulsabis remige pontum,</l>
<l rend='indent'>Cum semel abreptam merserit unda ratem.</l>
<l>Tandem accensa odiis civilia bella relinque,</l>
<l rend='indent'>Saeva quid in socios sanguinis arma geris?</l>
<l>Iste tibi totum potuisset subdere mundum,</l>
<l rend='indent'>Perfundit proprius qui tua membra cruor.</l>
<l>At vero tanto si flagras Martis amore,</l>
<l rend='indent'>Materiam belli publica damna dabunt.</l>
<l>Sunt tibi quos vincas, saevissima turba latrones,</l>
<l rend='indent'>Oblita qui nostro tela cruore ferunt.</l>
<l>Sunt repetenda tibi Graii moderamina regni,</l>
<l rend='indent'>Captaque crudeli nuper ab hoste Rhodus.</l>
<l>Debentur nostris Byzantia moenia sceptris,</l>
<l rend='indent'>Pannonis auxilium postulat ora tuum.</l>
<l>Non'ne Palaestinam Christum tenuere professi?</l>
<l rend='indent'>Haec quoque Teutonicam terra reposcit opem.</l>
<pb id='s034' n='34'/>
<l>Pyramides, Memphis, Babylon, freta Caspia, Nilus,</l>
<l rend='indent'>Sunt loca Martigenis eripienda Scythis.</l>
<l>Et prius Euxini fluctus digessero ponti,</l>
<l rend='indent'>Illaque quot pisces nutriat unda canam:</l>
<l>Quam tot praeclaras terras, tot regna, tot urbes,</l>
<l rend='indent'>Enumeret versu nostra Thalia suo:</l>
<l>Quot nobis bello Mahumeticus hostis ademit,</l>
<l rend='indent'>Dum movet in patrios quilibet arma focos.</l>
<l>Nec satis est urbes saevo cepisse tyranno,</l>
<l rend='indent'>Aequa sed herbosae moenia reddit humo.</l>
<l>Si qua nitent Pariis <reg orig='divm'>divum</reg> delubra columnis,</l>
<l rend='indent'>Latro profanatis deicit illa sacris.</l>
<l>Quasque prius populus votis oneraverat aras,</l>
<l rend='indent'>Vertit in immundas impius hostis haras.</l>
<l>Amplius innocuis non parent legibus urbes,</l>
<l rend='indent'>Nemo pudicitiam, numina nemo colit.</l>
<l>Sacrarum servant vires examina legum,</l>
<l rend='indent'>Et quod quisque potest robora iuris habet.</l>
<l>Vita feris similis lumen rationis obumbrat,</l>
<l rend='indent'>Nec sinit humano vivere more Scythas.</l>
<l>Atque semel brevibus complectar ut omnia verbis,</l>
<l rend='indent'>Stant illis uno fasque nefasque loco.</l>
<l>Si non ista tuam tangunt Germania mentem,</l>
<l rend='indent'>Crimina nec poenam solvere tanta iubes:</l>
<l>Tum mihi Caucaseis <reg orig='dicris'>diceris</reg> nata sub antris,</l>
<l rend='indent'>Et silices credam pectus habere tuum.</l>
<pb id='s035' n='35'/>
<l>Par est in foedos te bella <reg orig='capescere'>capessere</reg> porcos,</l>
<l rend='indent'>Par est in tales cominus ire feras.</l>
<l>Ista tibi iustos poterunt dare tela triumphos,</l>
<l rend='indent'>Inficiunt titulos cetera bella tuos.</l>
<l>In tua crudeles armas cum viscera dextras,</l>
<l rend='indent'>Quo rogo, si vincas, nomen ab hoste trahes?</l>
<l>Sic quoque, si sociam laus est turbare quietem,</l>
<l rend='indent'>Publicus in niveis latro vehetur equis.</l>
<l>Ah tibi ne Martis veniat tam dira libido,</l>
<l rend='indent'>Ut sis in clades ingeniosa tuas.</l>
<l>Utilius, si bella iuvant, pugnabis in hostem,</l>
<l rend='indent'>Qui madidum nostro sanguine guttur habet.</l>
<l>Innumeras victus gazas dabit, ampla tropaea</l>
<l rend='indent'>Ad patrios referes inde reversa lares.</l>
<l>Sub iuga devicti Daci cum Thracibus ibunt,</l>
<l rend='indent'>Sentiet imperium Varna recepta tuum.</l>
<l>Eoas felix iterum regina per urbes,</l>
<l rend='indent'>Dictabis populis iura sacrata novis.</l>
<l>Illud, Abydena Seston quod separat urbe,</l>
<l rend='indent'>Per mare Teutonicas auferet aura rates.</l>
<l>Tunc Asiam nostris reddes Germania sceptris,</l>
<l rend='indent'>Et primi venient in tua iura Phryges.</l>
<l>Lydia tota fremet, fulvis Pactolus arenis</l>
<l rend='indent'>Ad bellum largas suppeditabit opes.</l>
<l>Mitior applaudens cycnea voce Cayster,</l>
<l rend='indent'>Laetitiae testem mittet ad astra sonum,</l>
<pb id='s036' n='36'/>
<l>Finitimas illis quando regionibus urbes,</l>
<l rend='indent'>Imperii coges frena subire tui.</l>
<l>Ad te Cappadoces trepidantia brachia tendent,</l>
<l rend='indent'>Orabit pacem supplice voce Cilix.</l>
<l>Euphrates tumidas substernens navibus undas,</l>
<l rend='indent'>Caerula de mediis exseret ora vadis:</l>
<l>Attonitaque videns Germanas fronte phalangas,</l>
<l rend='indent'>Bellica prae nimio vix feret arma metu.</l>
<l>Illinc ingentes hominum mirabitur artus,</l>
<l rend='indent'>Hinc quas dant saevos tympana pulsa sonos.</l>
<l>Cumque frement tremulas strepitu tormenta per auras,</l>
<l rend='indent'>Quae sternunt iactis moenia firma globis:</l>
<l>Mentis inops medias iterum caput abdet in undas,</l>
<l rend='indent'>Et coram vivos credet adesse deos,</l>
<l>Missile qui spargant adversos fulmen in hostes,</l>
<l rend='indent'>Collegit vires cum gravis ira suas.</l>
<l>At tu devictum Germania laeta per orbem</l>
<l rend='indent'>Ibis, et in niveis alta vehere rotis:</l>
<l>Divini donec contingas claustra sepulchri,</l>
<l rend='indent'>In quo Christiadum vita sepulta fuit:</l>
<l>In quo siderei soboles aeterna parentis</l>
<l rend='indent'>Decumbens, somno membra levanda dedit.</l>
<l>Perque duas cum iam micuissent sidera noctes,</l>
<l rend='indent'>Et nunc inciperet tertius ire dies,</l>
<l>Ex illo superas propria vi venit ad auras,</l>
<l rend='indent'>Nec verum potuit mors retinere Deum.</l>
<pb id='s037' n='37'/>
<l>Illius hic tumulum genibus vener abere flexis,</l>
<l rend='indent'>Et fundes castas assacra busta preces.</l>
<l>Sic caput immensi fies Germania mundi,</l>
<l rend='indent'>Nec mendax victo nomen ab orbe trahes.</l>
<l>Sic, tua, cum docti peragent praeconia vates,</l>
<l rend='indent'>A'sera laudes posteritate feres.</l>
<l>Atque aliquis forsan peregrino natus in orbe,</l>
<l rend='indent'>Illa legens, solvet talibus ora sonis:</l>
<l>Huius me vellem consortem gentis haberi,</l>
<l rend='indent'>Quae meruit tantum per sua bella decus.</l>
<l>Forsitan et multus nostros petet advena campos,</l>
<l rend='indent'>Teutonico saltem possit ut ore frui.</l>
<l>Si tibi nil aliud subdit Germania calcar,</l>
<l rend='indent'>Commoveant animum commoda tanta tuum.</l>
<l>Adde quod ex facili veniet tibi palma labore,</l>
<l rend='indent'>Si sub iudicium cuncta vocare voles.</l>
<l>Quis labor est, timidos armis exscindere Turcas?</l>
<l rend='indent'>Ex quibus intrepidi pectora nemo gerit.</l>
<l>Consule de rerum causis et origine libros,</l>
<l rend='indent'>Qui quantum valeant quaelibet astra docent:</l>
<l>Imbelles dicent Asiam producere gentes,</l>
<l rend='indent'>Quarum flagranti membra vigore carent.</l>
<l>Quis precor his demens galeas imponat ahenas,</l>
<l rend='indent'>Dura quibus caelum gentibus arma negat?</l>
<l>Tela viri sumant, magnos Europa Gigantes</l>
<l rend='indent'>Educat, hi forti pectore bella gerant.</l>
<pb id='s038' n='38'/>
<l>His natura parens insevit Martis amorem,</l>
<l rend='indent'>Et tribuit validas ad fera tela manus.</l>
<l>Sed malus interpres aliquis mihi vellicat aurem,</l>
<l rend='indent'>Et me mentitis ludere rebus ait.</l>
<l>Percurrensque suos digitos, Germana tot inquit</l>
<l rend='indent'>Proelia successus non habuere suos.</l>
<l>Quisquis es, attentos animos adverte: docebo,</l>
<l rend='indent'>Hoc cupiam bellum qua ratione geri.</l>
<l>Non iubeo ratibus siculam tentare Charybdim,</l>
<l rend='indent'>Nec rapidum placidas in pecus hortor oves.</l>
<l>Ante velim lanient avidae mea membra volucres,</l>
<l rend='indent'>Simque prius rabidi flebilis esca lupi:</l>
<l>Quam mihi tam turpes veniant in pectora curae,</l>
<l rend='indent'>Ut laeter lacrimis patria cara tuis.</l>
<l>Si prius infausto commisimus omine pugnas,</l>
<l rend='indent'>Pannona Christiadum si cruor arva rigat:</l>
<l>Aut illud nostrae meruerunt crimina vitae,</l>
<l rend='indent'>At fusi falsa proditione sumus.</l>
<l>At tu Niliacum eum signa movebis in hostem,</l>
<l rend='indent'>Et iam castra sequi Teutonis ora voles,</l>
<l>Sit tibi cura prior, summum placare Tonantem:</l>
<l rend='indent'>Vincitur, irato qui movet arma Deo.</l>
<l>Ergo piis precibus sceleratam corrige vitam,</l>
<l rend='indent'>Si vis Phoebea cingere fronde caput.</l>
<l>Nec vitiis iterum caelestem contrahe poenam:</l>
<l rend='indent'>Crimen enim maius, si geminetur, erit.</l>
<pb id='s039' n='39'/>
<l>Ne sacris spolies <reg orig='dium'>diuum</reg> penetralia donis:</l>
<l rend='indent'>Saepe duces magnos perdidit iste furor.</l>
<l>Impia non faciat scriptus convicia miles:</l>
<l rend='indent'>Blasphemo <reg orig='superm'>superum</reg> laeditur ore pater.</l>
<l>Dumque foris Scythicum ferrum moliris in hostem,</l>
<l rend='indent'>Suscipiat vulgus publica vota domi.</l>
<l>Imbellisque aetas precibus delubra fatiget,</l>
<l rend='indent'>Absentes sternent haec quoque tela Scythas.</l>
<l>Amramides Pharii letalia signa tyranni,</l>
<l rend='indent'>Nullius extinxit militis usus ope.</l>
<l>Hausit Erythraeum miles Memphiticus aequor,</l>
<l rend='indent'>Et Pelusiacos obruit unda duces.</l>
<l>At dux Isacidum per verba precantia Moses,</l>
<l rend='indent'>Cedere iussit aquam, iussa recessit aqua.</l>
<l>His etiam telis inimicos Iosua reges</l>
<l rend='indent'>Extinxit, cursus sole tenente suos.</l>
<l>Perlege primaevos divina volumina libros,</l>
<l rend='indent'>Invenies armis plus potuisse preces.</l>
<l>Ecquid adhuc dubitas foedos eradere lapsus,</l>
<l rend='indent'>Teque fuisse malam Teutonis ora queri?</l>
<l>Ipse Deus faciles peccata fatentibus aures</l>
<l rend='indent'>Praebet, et in veniam pectora prona gerit.</l>
<l>Tu modo, sublatis ad lucida sidera palmis,</l>
<l rend='indent'>Promissam nostri posce parentis opem.</l>
<l>Et tandem validas educ in bella cohortes,</l>
<l rend='indent'>Eveniet placido nil tibi triste Deo.</l>
<pb id='s040' n='40'/>
<l>Aspicio Scythico spumantes sanguine campos,</l>
<l rend='indent'>Vae tibi quas poenas perfide Turca dabis.</l>
<l>Nil fuga, cui fidis, nil flexus proderit arcus,</l>
<l rend='indent'>Nec feret optatam Persicus ensis opem.</l>
<l>Livida Germanis innectens colla catenis,</l>
<l rend='indent'>Ante triumphales turpiter ibis equos,</l>
<l>Exuet antiquum Christi plebecula luctum,</l>
<l rend='indent'>Et tua quem tangant tristia nullus erit.</l>
<l>Hanc nobis lucem spectacula grata ferentem,</l>
<l rend='indent'>Aequa precor celeri turbine Parca trahat.</l>
<l>Tum gravibus pangam resonantia carmina nervis,</l>
<l rend='indent'>Carmina Maeonio quae pede bella tonent.</l>
<l>Dummodo producat iuvenes mihi Iuppiter annos,</l>
<l rend='indent'>Nec mea fila secet de tribus una soror.</l>
</lg>
<p>FINIS.</p>
<pb id='s041' n='41'/>
</div2>
<div2 id='PfIB.01.14' n='14' type='poem'>
<head>ELEGIA DE CAESARIBUS TURCICIS, DAVIdis Peiferi Lipsici, Poetae Laureati: scripta ad Studiosam iuventutem Academiae Lipsicae, auctore FRIDERICO TRAUBOTO Salcensi.</head>
<lg met='dist'>
<l>SALVE Lipsensis pubes studiosa Lycei,</l>
<l rend='indent'>Pars Latonigenae non renuenda Deo:</l>
<l>Unde salutatrix mittatur epistola quaeris?</l>
<l rend='indent'>Accipe non rigida, quae cano, fronte precor.</l>
<l>Vestri vobiscum communia sacra Lycei</l>
<l rend='indent'>Sunt mihi, Castalius non negat ista chorus.</l>
<l>Tu quoque Cecropiae decus insuperabile linguae,</l>
<l rend='indent'>Dices, et Latiae spes Ioachime domus:</l>
<l>Saepe severa meam iuvit censura Thaliam</l>
<l rend='indent'>Iudicii, niti quo fuit ausa, tui.</l>
<l>Tuque Machaoniae princeps Meurere catervae,</l>
<l rend='indent'>Et mihi germani patris amate loco.</l>
<l>Cuius flexanimo nectar diffundit ab ore,</l>
<l rend='indent'>Attico et Ausonio lingua polita sono.</l>
<l>Nam mea Musa tui capitis cum pilea vidit</l>
<l rend='indent'>Rubra, novis coepit plectra ciere modis.</l>
<pb id='s042' n='42'/>
<l>Tuque Esrome meis numquam reticende Camenis,</l>
<l rend='indent'>Quae quondam ad taedas concinuere tuas.</l>
<l>Tuque colende mihi cunctum praeceptor in aevum,</l>
<l rend='indent'>Gloria Pegasei summa Sibote gregis.</l>
<l>Tuque sacri iuris non ultima fama Sinapi,</l>
<l rend='indent'>Cum me susciperet Lipsia, rector eras.</l>
<l>Vos quoque dilecti mihi tempus in omne sodales,</l>
<l rend='indent'>Quos alio referet post mea Musa loco.</l>
<l>Ad te nunc redeo pubes generosa, tibique</l>
<l rend='indent'>Carmina, quae peperit non mea vena, dico.</l>
<l>Et facio, veluti est inopum mos inter amicos,</l>
<l rend='indent'><reg orig='Queis'>Quis</reg> cum non proprio luceat igne focus,</l>
<l>Convivas ut ad alterius lautissima quaeque</l>
<l rend='indent'>Fercula, quae nimium sunt pretiosa, vocent:</l>
<l>Sic te Lipsensis praeclara iuventa Lycei,</l>
<l rend='indent'>Oblectare volo versibus alterius.</l>
<l>Heroes etenim dum voluis, subdita quorum</l>
<l rend='indent'>Imperio quondam Pannonis ora fuit:</l>
<l>Quos tibi Davidis doctae retulere Camenae,</l>
<l rend='indent'>Cui Rex armipotens laurea serta dedit:</l>
<l>Sarmaticos ritus hinc disces, utilitasque</l>
<l rend='indent'>Accedet studiis hac quoque parte tuis.</l>
<l>Sanguinei referunt alii vibrantia Martis</l>
<l rend='indent'>Arma, alii divae tela Cupidineae.</l>
<l>Harpyas alii saevas, celeremve Dianam,</l>
<l rend='indent'>Iunge Tomitanos si libet hisce duces.</l>
<pb id='s043' n='43'/>
<l>Dumque illis tempus fallis, da tempus et hisce</l>
<l rend='indent'>Exiguum, vatum carmina quisquis amas.</l>
<l>Ad nostras epulas posthac conviva voceris,</l>
<l rend='indent'>Fundet ubi Phoebus cum Ganymede merum.</l>
<l>Forsan et hinc poteris mollem recreare palatum,</l>
<l rend='indent'>Pegaseoque tuam stinguere fonte sitim.</l>
<l>Nos quoque Pieriis cum versaremur in hortis,</l>
<l rend='indent'>Hic ubi Pimplei sunt tibi Phoebe lares.</l>
<l>Hic ubi Thespiades nemorosa morantur ad antra,</l>
<l rend='indent'>Et ter trinus habet templa domusque chorus.</l>
<l>Fons ubi divitibus manat cum numine venis,</l>
<l rend='indent'>Ungula Gorgonei quem cava fodit equi.</l>
<l>Latona, memini, genitus, vatumque patronus</l>
<l rend='indent'>Insevit, dextra cunctipotente, piros.</l>
<l>Et dixit, maneas Clariae pars iuncta coronae,</l>
<l rend='indent'>Maturus posthac hinc tibi fructus erit.</l>
<l>Hei cur vibranti pirus haec est fulmine tacta?</l>
<l rend='indent'>Promissos fructus quod tulit ante mihi.</l>
<l>Phoebeasque miser patiar putrescere dotes?</l>
<l rend='indent'>Cogar et ingenii venam aperire mei?</l>
<l>O'pudor,  facinus, quam saecula iniqua Poetis,</l>
<l rend='indent'>Exulat Aoniae turba noverca domus.</l>
<l>Ridet Pierios ignobile vulgus alumnos,</l>
<l rend='indent'>Ut centum vates vix emat asse levi.</l>
<l>Primores spernunt, quasi non de pane lucrando</l>
<l rend='indent'>Sint studia Aoniae liberiora scholae.</l>
<pb id='s044' n='44'/>
<l>Ora Camenalis si rari Aganippidos undis,</l>
<l rend='indent'>Quamvis inde fluat gloria vera, rigant.</l>
<l>Causa mali: quoniam est ignoti nulla cupido,</l>
<l rend='indent'>Pauci Hippocrenae nectar inesse sciunt.</l>
<l>Obstat et ingluvies, et amor sceleratus habendi,</l>
<l rend='indent'>Quilibet hoc multas tempore quaerit opes.</l>
<l>Virtus post nummos, aut nulla requiritur unquam,</l>
<l rend='indent'>O'saecla hirsutis barbariora Getis.</l>
<l>Si modo sis dives, Tyrioque micantia lumbos</l>
<l rend='indent'>Murice si velent pallia forte tuos,</l>
<l>Doctus eris, veteresque inter referere sophistas:</l>
<l rend='indent'>At tua si pendet aere crumena levis,</l>
<l>Non est quod iactes castas Heliconis alumnas,</l>
<l rend='indent'>Cum Musis fies fabula vana novem.</l>
<l>Ast ut tractantur Pimplei numina montis,</l>
<l rend='indent'>Spargent in nostris sic sua dona plagis:</l>
<l>Doctorum fugient, ceu toxica dira, recessus,</l>
<l rend='indent'>Barbaries pressis crassa redibit iis.</l>
<l>Quo laudanda magis priscorum saecula vatum,</l>
<l rend='indent'>Saecla per aeternos commemoranda dies.</l>
<l>Non vates derrant, sed erant quoque Maecenates:</l>
<l rend='indent'>Posteritas paribus laudat utrosque modis.</l>
<l>Splendida tecta ruunt, et opum furiosa libido</l>
<l rend='indent'>Desinit: ingenio stat sine fine decus.</l>
<l>Omnia tempus edax, ut sint adamantina, rodit:</l>
<l rend='indent'>Carmina non ulla clade perire queunt.</l>
<pb id='s045' n='45'/>
<l>Nunc age Memphi tuos ostende superba penates,</l>
<l rend='indent'>Pyramides acie quos tenuere sua.</l>
<l>I Mausolaei vestigia quaere sepulchri,</l>
<l rend='indent'>Eleae monstra sidera picta domus:</l>
<l>Et reliqua ex septem trifidi miracula mundi:</l>
<l rend='indent'>Ante quod effulsit, nunc nihil illud erit.</l>
<l>Integra sed restant, nullaque aetate prementur,</l>
<l rend='indent'>Fecit Apollineus quae monimenta chorus.</l>
<l>Argolicae aeternus quasi fons et origo loquelae,</l>
<l rend='indent'>Immortale dedit Magnus Homerus opus:</l>
<l>Bella cothurnatis qui scripsit grandia Musis,</l>
<l rend='indent'>Errantemque Ithacum per duo lustra mari.</l>
<l>Aeschylus, Euripidesque, Sophocleusque cothurnus,</l>
<l rend='indent'>Augent Actaeum per sua scripta decus.</l>
<l>Fulminat hinc Lyrico divinus Pindarus ore,</l>
<l rend='indent'>Lesboum Aeoliae iunge poema <reg orig='Saphs'>Sapphus</reg>.</l>
<l>Arma <reg orig='virmque'>virumque</reg> refert Andini Musa poetae,</l>
<l rend='indent'>Postque nemus tenerum rura colenda docet.</l>
<l>Aemathias acies, et belli grande nefandi,</l>
<l rend='indent'>Lucanus docto concinit ore nefas.</l>
<l>Silius altisona Libycae periuria gentis,</l>
<l rend='indent'>Et simili promit Punica bella tuba.</l>
<l>Ecce vides Paphios Peligni vatis amores,</l>
<l rend='indent'>Cuius vena potest non reperire parem:</l>
<l>Sive Palaepaphiae referat dulcissima divae</l>
<l rend='indent'>Furta, quibusve modis mollis alendus amor,</l>
<pb id='s046' n='46'/>
<l>In nova seu memorat mutatas corpora formas,</l>
<l rend='indent'>Seu canat exilii fata stupenda sui.</l>
<l>Aridiore stilo sed gaudet Musa Catulli:</l>
<l rend='indent'>Spargit et horrendos, nec sine felle, sales.</l>
<l>At veluti puro manat de fonte Tibulli</l>
<l rend='indent'>Sermo, tuas celebrans Lesbia pulchra faces.</l>
<l>Proximus accedit, tenerique Propertius oris,</l>
<l rend='indent'>Captus blanditiis Cynthia victa tuis.</l>
<l>Grandaevaque chely canit, et magis ore rotundo</l>
<l rend='indent'>Gallus, amata tuum molle Lycoris opus.</l>
<l>Persius et funi ducit Iuvenalis eodem,</l>
<l rend='indent'>Silvicolas Satyros, capripedesque deos,</l>
<l>Ut taxent hominum mores, et turpia monstrent,</l>
<l rend='indent'>Et doceant casto quae fugienda choro.</l>
<l>Archilochus rabidis hinc quae munivit iambis,</l>
<l rend='indent'>Tela Lycambaeo tincta cruore vides.</l>
<l>Flaccus et, Ausonia Lyricas testudine divas</l>
<l rend='indent'>Qui docuit primum ludere, primus adest.</l>
<l>Facta patrum veterum grandi canit Ennius ore,</l>
<l rend='indent'><reg orig='Paccuvii'>Pacuvii</reg> retinet posteritasque libros.</l>
<l>Et qui praeterea (quis enim numeraverit omnes)</l>
<l rend='indent'>Scripserunt Clario carmina digna Deo.</l>
<l>Illis nostrates libeat quoque iungere vates,</l>
<l rend='indent'>Qui meruere sui temporis esse decus.</l>
<l>Ingenii donis Hessus, venaque fluente,</l>
<l rend='indent'>Exule Sarmatico non fuit inferior.</l>
<pb id='s047' n='47'/>
<l>Hic Elegis, praeter tam multa poemata, sanctis</l>
<l rend='indent'>Vertit psalmographi nobile Regis opus.</l>
<l>Aequo tibi doctum, patiare, Tibulle Sabinum,</l>
<l rend='indent'>Carmen vel Clario purius amne fluit:</l>
<l>Cum canit imparibus numeris regesue ducesque,</l>
<l rend='indent'>Qui sunt Ausoniae Teutonidumve decus.</l>
<l>Quodneque Stigelius cedat tibi docte Properti,</l>
<l rend='indent'>Maxime tu testis, credo, Melanchthon eris,</l>
<l>Ingenium meritis qui tollis laudibus eius:</l>
<l rend='indent'>Principibus laus est vera placere viris.</l>
<l>Proximus accedit, genuit quem Mantua, vati</l>
<l rend='indent'>Huttenus, proavis clarus et ingenio,</l>
<l>Cum canit heroo crepitantia fulmina plectro</l>
<l rend='indent'>Martis, et eximios tollit in astra duces.</l>
<l>Sive leves Elegos facili diffundit ab ore:</l>
<l rend='indent'>Aequandus cui sit, non nisi Galliis erit.</l>
<l>Docte Gigas celebres inter non ultime vates,</l>
<l rend='indent'>Cui debet quicquid nostra Thalia potest,</l>
<l>Te memini Portae viguit rectore poesis,</l>
<l rend='indent'>Et disciplinae pulchrior ordo fuit.</l>
<l>Bruschius aeterna redimitus tempora lauro,</l>
<l rend='indent'>Historiae multum nomine laudis habet.</l>
<l>Auget et Aoniam turbam Franciscus Hymannus,</l>
<l rend='indent'>Ingenii prodit spemque decusque sui,</l>
<l>Antiquos memorans sollerti carmine reges,</l>
<l rend='indent'>O' patrii fiet gloria quanta soli?</l>
<pb id='s048' n='48'/>
<l>Hinc velut Oceano surgens Tithonia coniux,</l>
<l rend='indent'>Illustrat bifidum veste micante polum,</l>
<l>David Lipsensi natus Peiferus in urbe:</l>
<l rend='indent'>Tale decus gignit Misnia tota tibi.</l>
<l>Inque decus patriae maiestas regia laurum</l>
<l rend='indent'>Donavit: tali munere dignus erat.</l>
<l>Talia Phoebicolae iactant insignia vates,</l>
<l rend='indent'>Ut lauro atque hedera tempora vincta gerant.</l>
<l>Lenaeus quoniam pater, et Latonia proles,</l>
<l rend='indent'>Sacrata Aoniae numina rupis habent.</l>
<l>Haec pulchras lauros, hederas habet ille virentes,</l>
<l rend='indent'>Illorumque omni tempore fama viret.</l>
<l>Et servatur in aeternum laus inclita vatum,</l>
<l rend='indent'>Nescia Davidis sunt monimenta necis.</l>
<l>Sint modo propitiae, nec frangant licia Parcae,</l>
<l rend='indent'>Carminibus dices omen inesse meis.</l>
<l>Sic tibi Lipsensis laudata iuventa Lycei,</l>
<l rend='indent'>Non desunt vates, quos imitere, sacri.</l>
<l>Nec deerunt Maecenates, quod si modo Martis</l>
<l rend='indent'>Dira Panomphaeus reprimat arma Tonans,</l>
<l>Supplicibus votis caelestia numina flecte,</l>
<l rend='indent'>Impendent patriae tristia damna plagae.</l>
<l>Audiet aeternus Pater, et sua pignora, natum</l>
<l rend='indent'>Mittet, ut aethereum nos vocet ante thronum:</l>
<l>Iudicet, et cunctos hircos seiungat ab agnis,</l>
<l rend='indent'>Quam non mundus habet, pace suosque beet.</l>
<pb id='s049' n='49'/>
<l>Nuntiet hanc utinam superae puer aliger aulae</l>
<l rend='indent'>Horam, quam primum latisonante tuba.</l>
<l>Haec meditanda tibi linquo studiosa iuventus,</l>
<l rend='indent'>Grata Deo tua sunt vota, precesque: Vale.</l>
</lg>
<p>FINIS.</p>
<pb id='s050' n='50'/>
</div2>
<div2 id='PfIB.01.15' n='15' type='poem'>
<head>TURCICORUM IMPP. Catalogus.</head>
<p>Amurrhates I. Pag. 13</p>
<p>Amurrhates II. 26</p>
<p>Baiasetes I. 29</p>
<p>Baiasetes II. 25</p>
<p>Cyriscelebes. 28</p>
<p>Mahumetes I. 29</p>
<p>Mahumetes II. 22</p>
<p>Ottomannus. 22</p>
<p>Orchannes I. 22</p>
<p>Orchannes II. 29</p>
<p>Selimus. 28</p>
<p>Solimannus I. 20</p>
<p>Solimannus II. 29</p>
<pb id='s051' n='51'/>
</div2>
<div2 id='PfIB.01.16' n='16' type='poem'>
<head>TYPOGRAPHUS LECTORI.</head>
<p>Ne pagellas aliquot vacuas obtruderemus, visum est, etiam alia Doctorum virorum carmina, eiusdem cum praecedentibus argumenti, subicere: non indigna, quae hoc etiam loco legantur. Lis itaque utere Lector, ac Vale.</p>
</div2>
<div2 id='PfIB.01.17' n='17' type='poem'>
<head>AD REVERENDISS. ET ILlustrissimos sacri Romani imperii Electores, reliquosque inclitos in concilio Augustensi Germanorum principes, Lod. Heliani carmen exhortatorium.</head>
<lg met='hexa'>
<l>MAgnanimi proceres, quorum sapientia nostro</l>
<l>Non eget, et claris virtus exercita factis,</l>
<l>Consilio: tamen haec propenso a corde clientis</l>
<l>Quae veniunt humilis, quae dictat opinio recti</l>
<l>Qualiacumque boni mea dicta, fidelia saltem</l>
<l>Consulite, atque imis admittite sensibus oro.</l>
<l>Inclita praeterito Germania tempore in unum</l>
<l>Saepe super rerum variarum mole coivit:</l>
<l>Nullius ast adeo fuit exspectata voluntas</l>
<l>Huius, ut est quod nunc celebratur, et exitus almi</l>
<pb id='s052' n='52'/>
<l>Concilii, quo nixa salus non unius urbis,</l>
<l>Non populi: at fidei pendet spes maxima nostrae,</l>
<l>Suspensae quid vestra ferat sententia. numquid</l>
<l>Publicares Christi revirescere debet in isto</l>
<l>Tempore, vel numquam. facile est emergere quam, si</l>
<l>Stirpe reciduntur quae obstacula parva resistunt:</l>
<l>Et vos unanimes si sponte capessere tandem</l>
<l>Imperium, et curam commissae impendere moli</l>
<l>Vultis, et antiquo maiorum more tueri,</l>
<l>Ad quod erat exempla satis vos prisca movere:</l>
<l>Sed promissa fides, et toti debita mundo</l>
<l>Postulat, Imperii (Germanus origine) postquam</l>
<l>Carolus a sacro meruit diadema Leone,</l>
<l>Redditus et sceptris ab Othone, Gregorius ex quo</l>
<l>Principibus summus mandavit lege sacerdos,</l>
<l>Et genti, quae prompta fuit defendere honorem</l>
<l>Sedis apostolicae, totiensque per arma tueri:</l>
<l>Germanae arbitrium ventura in saecla creandi</l>
<l>Induperatores, ab eadem in foedere tanto</l>
<l>Accepta iurante fide: fore semper ut illos</l>
<l>Viribus, auxilio atque armis, opibusque iuvaret,</l>
<l>In decus Augusti, sed culminis inque salutem</l>
<l>Humani generis, sanctae et super omnia matris</l>
<l>Ecclesiae, utque onere haud paruo constaret adeptus</l>
<l>Tantus honor merito: neque enim sublimior ullus</l>
<l>Posset in orbe dari, tibi sic Germania iure</l>
<pb id='s053' n='53'/>
<l>Cessit Roma suo: sic et tibi munere Tybris,</l>
<l>Rhene, datum numquid retinere negabis honorem?</l>
<l>Et regem fulcire tuum? cui quantus habetur</l>
<l>Cultus, adest laus tanta tibi: quantumque verentur</l>
<l>Illum, te metuunt omnes: quantumque favebis</l>
<l>Augustis, et tantus eris. proh nominis olim</l>
<l>Caesarei sublime decus, reverentia, et ingens</l>
<l>Maiestas, diffusa polum per utrumque, timebat:</l>
<l>Quod Scytha, quod Garamas, exhorruit ultima Thyle,</l>
<l>Decolor audito quo nomine palluit Indus:</l>
<l>Tale' ne bellipotens sub te Germania nomen</l>
<l>Obduci patiere situ? tot regna, tot urbes,</l>
<l>Totque duces complexa tuis in finibus. ergo</l>
<l>Par orbi quod Roma tulit, caeloque locavit:</l>
<l>Te modo nunc tali, tantaque tuente iacebit?</l>
<l>Reddidit et Tiberis, quod formidabile mundo,</l>
<l>Innumero adiutus vilescere flumine tantus</l>
<l>Rhene feres? proceres ne ferent cognomina Mogos</l>
<l>Dat quibus, atque tuis vicina Colonia ripis,</l>
<l>Trevir et antiquus, vel origine clarus Othonum</l>
<l>Saxo, Palatinus titulis et habere superbit</l>
<l>Te qui iure suis: Albimque locata Visurgum</l>
<l>Atque interregio, nunc Marchia nomine, cuique</l>
<l>Paret inaccessis vallata Boemia silvis:</l>
<l>Quos penes est totidem Romanum condere regem.</l>
<l>Innumerique alii, <reg orig='queis'>quis</reg> non modo Teutona tellus</l>
<pb id='s054' n='54'/>
<l>Principibus, patriive lares, privataque regna,</l>
<l>Sed latum mundi imperium: sed nititur omnis</l>
<l>Publicares Christi, pro <reg orig='queis'>quis</reg> vel obisse tuendis</l>
<l>Sit vestrum propriumque decus, quibus arma, virosque</l>
<l>Nunc, et equos, tormenta (data est occasio) et omnes</l>
<l>Promite iam longo non notas tempore vires:</l>
<l>Fundite iam longo cumulatos tempore census,</l>
<l>Et vestrum fulcite caput: reverentia vestri</l>
<l>Sit capitis primum vobis, quos deinde sequentur</l>
<l>Exemplo populi, atque urbes, imitataque regna,</l>
<l>Quod leges, natura, boni moresque re quirunt.</l>
<l>Quid foret auxilium capiti, si membra negarent,</l>
<l>Dilapsus fuit unde vigor per membra. quod estis</l>
<l>(Sit venia dictum cum vestra) in culmine tanto,</l>
<l>Quod tot opes merito lata ditione tenetis,</l>
<l>Plurima Romulidum num sunt ea munera regum?</l>
<l>Induperatorem qualem voluistis habetis:</l>
<l>Sed qualem nec habere piget, voluisse pigebit</l>
<l>Et numquam, officio dum sic se ostendit in omni,</l>
<l>Ut magis optari nec quicquam a principe summo</l>
<l>Debeat, aut possit: cuius vetor impare Musa</l>
<l>Ire per ingentes laudes, et origine tanta:</l>
<l>Sive illustre genus, seu fortia facta parentum</l>
<l>Dicere, et herois cultum virtutibus orbem.</l>
<l>At generi commune suo, privata coruscat</l>
<l>Gloria se proh quanta, bonis dum vultus utrimque est</l>
<pb id='s055' n='55'/>
<l>Corporis atque animi, neque parca indulserit illi</l>
<l>Se fortuna, modo larga futura velitis:</l>
<l>Cui non divini est humana augustior oris</l>
<l>Maiestas, totoque decens in corpore forma,</l>
<l>Membrorumque vigor: validum patiensque laborum</l>
<l>Corpus, et oblatum pro vobis saepe periclis,</l>
<l>Pro decore imperii? cui non miranda videtur</l>
<l>Dos animi, quae sola sua est, prudentia sollers,</l>
<l>Ingeniumque capax, eventibus aequa secundis</l>
<l>Mens, et in adversis eadem? quibus ille probatus,</l>
<l>Non minus ut fulvum est fornacis ab igne metallum.</l>
<l>Additur his rerum mira experientia, et ingens</l>
<l>Pacis et armorum, rigidique peritia belli.</l>
<l>Quid memorem, sit quanta viro coementia, qualis</l>
<l>Intemerata fides, servandi et foedera cura</l>
<l>Quam gravis, et posita cunctis gravitate benignus,</l>
<l>Largus et in meritos, despecti prodigus auri,</l>
<l>Iustus, amans aequi, vitae sine labe pudicae:</l>
<l>Cui tanta in superos pietas, tantusque deorum</l>
<l>Cultus, ut exemplo valeat cuicumque severo</l>
<l>Esse sacerdoti. pro tantis dotibus unde</l>
<l>Nomen ab ingenita proprium bonitate meretur,</l>
<l>Quod tenus hac uni Traiano contigit inter</l>
<l>Romulidum tot habere duces. at defuit illi</l>
<l>Relligio, tamen illa suos efferre superbis</l>
<l>Est aliis meritos titulis gavisa vetustas:</l>
<pb id='s056' n='56'/>
<l>Dum magnos faustos vocat, patriaeque parentes,</l>
<l>Abque triumphata ponit cognomina terra.</l>
<l>Sed praebet meruisse modum: nam tempore prisco,</l>
<l>Aut consulta patrum, vener andi et iussa senatus,</l>
<l>Imperium vel castra dabant, milesque legebat</l>
<l>Dilectos quoscumque sibi, quibus inde favebat.</l>
<l>Resque ministrabat bellorum publica nervos:</l>
<l>Propterea magnis adsciscere nomina factis,</l>
<l>Et potuere suas ad sidera tollere gentes.</l>
<l>Non minus hic patriae pater est, modo cura parenti</l>
<l>Sit patriae, natisque, suo <reg orig='parre'>parere</reg>, sed idem</l>
<l>Et felix et magnus erit, si vultis, et idem</l>
<l>Mox Venetus, post Turcus erit, geminoque triumphum</l>
<l>Ducet ab hoste, pari referens: par. quando tropaeis</l>
<l>Intulit et vestrum Romana potentia nomen.</l>
<l>Cuius atrox parti successit Turcus, et ipsa</l>
<l>Urbs Venetum alterius vult aemula vana videri:</l>
<l>Irridetque procax ad te, Germania, tantum</l>
<l>Translatum imperium, cui iugera quattuor agri</l>
<l>Vix subiecta refert, cui se <reg orig='parre'>parere</reg> recusat,</l>
<l>Unica Caesareis terrarum obnoxia numquam</l>
<l>Legibus, occiduo quae nec concessit Eoo</l>
<l>In partem imperio: nec matris dotibus almae</l>
<l>Ecclesiae, quae stare sua se mole, suasque</l>
<l>Iactat Io terra posuisse in virgine sedes.</l>
<l>Quis ferat haec? sed sunt graviora, quis obstitit olim</l>
<pb id='s057' n='57'/>
<l>Semper et huic vestro imperio magis urbe superba</l>
<l>Adriaca, ex illo iam tum quae invisa Pipino</l>
<l>Et devicta fuit, quamvis neget: et tamen illam</l>
<l>Induperatrici magnus concessit Ireni</l>
<l>Carolus, Italia divisa: aut pone secuto</l>
<l>Nicephoro, huic primus toto commer cia regno</l>
<l>Interdixit Otho, iusta succensus ab ira.</l>
<l>Nec minus Henrico a quarto diversa notata est,</l>
<l>Atque aliis: odio sed enim patefecit habenas,</l>
<l>Ausa palam sese Friderico opponere primo,</l>
<l>Falsaque captivi mentiri vincula Othonis,</l>
<l>Atque ita mentitos aeterna in saecla triumphos</l>
<l>Pingere tam celebri spectandos parte superbae</l>
<l>Urbis, ab imbelli Germanica rostra Leone</l>
<l>Mersa mari, fusasque rates, fluitantia signa,</l>
<l>Et fractas aquilas, plena aequora, transtraque vestri</l>
<l>Sanguinis, et Veneto praebentes terga Suevos,</l>
<l>Captivumque ducem. tumidae  iactantia gentis:</l>
<l>Tale nec erexit superato Graecia <reg orig='Xerse'>Xerxe</reg>:</l>
<l>Nec toties victa Carthagine Roma tropaeum.</l>
<l>An nisi in invidiam Germani culminis, ingens</l>
<l>Dedecus in vestrum, quis talia pinxerit? ite,</l>
<l>Ite viri, antiquae si vos virtutis imago</l>
<l>Ulla movet, si tangit honos, si gloria parti</l>
<l>Imperii, non ista gravi vel clade vel armis,</l>
<l>Gentis at extremis inimicae abolere ruinis,</l>
<pb id='s058' n='58'/>
<l>Cui neque sat vobis se infensam ostendere inani</l>
<l>Ambitione fuit, petulanti et laedere lingua,</l>
<l>Saepeque ceu victos mendacibus addere fastis.</l>
<l>Sed progressa suis paulatim astuta lacunis,</l>
<l>Consilio, arte, dolis et proditione, vel auro</l>
<l>Dempsit ab imperio loca tot potiora sub ipsis</l>
<l>Alpibus Italiae, atque adeundi regibus illam</l>
<l>Interclusit iter: saeclumque revoluitur, ex quo</l>
<l>Italiae iugum patiuntur, et oppida clamant</l>
<l>Pressa, Veni Caesar, tuae iam tibi vendicet ensis.</l>
<l>Siccine colluvies hominum, piperisque redemptor</l>
<l>Sordidus, omnigenae sic navita mercis, avarus</l>
<l>Institor, enormique marinus gutture mergus,</l>
<l>Nobilium regnator erit? dominabitur ergo</l>
<l>Degener? atque omni solitus seruire lucello.</l>
<l>Non bene conveniunt, vilis mercator, et idem</l>
<l>Nobilis, et princeps, proh lumina caeca potentum,</l>
<l>Non'ne vident animum quo dirigat illa malignum,</l>
<l>Callida gens toti quae aspirat et imminet orbi,</l>
<l>Concipit atque avido Romanam pectore molem:</l>
<l>Unde est principibus cunctis inimica, tyrannos</l>
<l>Quos vocat, inque suis secura paludibus omnes</l>
<l>Despicit: haud sibi iam mortales, sed neque caelum</l>
<l>Posse nocere putans, congesto fidere in auro</l>
<l>Sueta, manente eodem semperque tenore suorum,</l>
<l>Incrementa quibus discordia regna fuerunt,</l>
<pb id='s059' n='59'/>
<l>Alternoque duces exhausti marte Latini,</l>
<l>Reddidit et nisi quos iactura aliena potentes,</l>
<l>Semper in interitu regum est spes maxima quorum:</l>
<l>Posse aliquid tuto dum carpere tempora captant,</l>
<l>Intestina serunt odia, et mala proelia reges</l>
<l>Inter alunt ideo neque enim bella ulla tot annis</l>
<l>Videre Ausonii, Venetis non unde lucrari</l>
<l>Contigerit, solitis nec aperto vincere Marte,</l>
<l>Raraque collatis audere <corr sic='pericla' resp='editor'>pericula</corr> signis.</l>
<l>Fulsit ab his quondam fidei tutela, sed almae</l>
<l>Relligionis erant, et propugnacula nostrae.</l>
<l>Forsitan antiquo fuit hoc, quo caeperat illos</l>
<l>Tempore nondum aliis dominandi effrena libido,</l>
<l>Cum stagnis contenta suis operosa iuventus</l>
<l>Duceret assiduas longinqua per aequora merces,</l>
<l>Utilis et solum sulcaret Nerea classis.</l>
<l>Felix, si monitis Ioachimi intenta prophetae,</l>
<l>Numquam vicinae tetigisset littora terrae.</l>
<l>Et tamen illorum nimia atque superba simultas</l>
<l>Cum Ligure, <corr sic='ammissi' resp='editor'>amissi</corr> fuit improba causa sepulchri,</l>
<l>Saepius et magnos interrupere potentum</l>
<l>Conatus sancta pro relligione, negantes</l>
<l>Auxilium ingenti nisi conditione redemptum:</l>
<l>Dumque opulenta, suo, male tutaque littora, ductu</l>
<l>Radere, maioris malunt dulcedine lucri,</l>
<l>Intenduntque magis spoliis, et rebus emendis</l>
<pb id='s060' n='60'/>
<l>Direptis pretio peregrino a milite parvo,</l>
<l>Quam Christi auxiliis, in quem manifesta voluntas</l>
<l>Tunc patuit, sedes adeo quando inclita ab illis</l>
<l>Byzantina capi est permissa, volentibus urbis</l>
<l>Praebita ope imperium. sed eorum tanta negaret</l>
<l>Velle subire iugum, cernebant aequora velis</l>
<l>(Proh dolor) Adriacis miseri plena omnia cives,</l>
<l>Tendebantque manus ad proxima carbasa, at illi</l>
<l>Stabant immotis ferro retinente carinis.</l>
<l>Cumque obsessa ferus laceraret moenia Turcus,</l>
<l>Impia spectabat non fanda per otia classis.</l>
<l>Ex illo solita est plus tempore parta tueri,</l>
<l>Proque suis valido contendere finibus hosti,</l>
<l>Quam pugnare fide pro Christi, at foedera inire,</l>
<l>Nil et amicitias verita est cum gente nefanda,</l>
<l>Communem in regesque inimicum impellere nostros:</l>
<l>Finibus ut Calabris novit memorabilis Idruns,</l>
<l>Tollere sueta mari commercia, et omnibus undis,</l>
<l>Praesertim Adriacis vectigal ponere, quarum</l>
<l>Se quoque naturae transversa lege maritum</l>
<l>Fert Venetus, sponsamque sibi mare vana quotannis</l>
<l>Annulo et urbs illud per vincla iugalia nectit:</l>
<l>Quale nec ulla ferunt mendacia Graia, nec ulla</l>
<l>Fabula prodigium. tua sit Neptune, tridente</l>
<l>Pro sexu certare tuo, pro femina haberis</l>
<l>Saltem apud Adriacos. praetextu hoc attamen, illae</l>
<pb id='s061' n='61'/>
<l>Usurpat gens sancta sinum, nec parcit amatae</l>
<l>Sedis apostolicae ditioni. at plurima ademit</l>
<l>Iam loca pontifici pia filia forte, regendi</l>
<l>Ne senior tantas oneri succumberet urbes,</l>
<l>Ecclesiae et toties turbavit amica quietem,</l>
<l>Hactenus ob sua ter benefacta anathemate vincta.</l>
<l>At nunc supplicibus pacem illa miserrima votis</l>
<l>Orat, et addictam fore se promittit honori</l>
<l>Posthac Caesareo, facturam et cuncta libenter,</l>
<l>Quae Caesar proceresque velint, modo copia fandi</l>
<l>Detur, et audiri valeat. dimittitur ulla</l>
<l>Urbs neque iampridem Germanica libera, quam non</l>
<l>Ambiat, et vobis proceres ingentia de se</l>
<l>Spondet, adulatur, suadet, blanditur, et offert.</l>
<l>Edocet a sociisque cavendo pericula vestris</l>
<l>Regibus, et commenta refert miranda Pelasgis</l>
<l>Artibus. inter vos numquam si posset oriri</l>
<l>Seditio, quae sola via est sibi lecta salutis,</l>
<l>Interea bello se accingit, et undique contra</l>
<l>Arma parat (referam neve inveterata sub istis</l>
<l>Blanditiis, verbisque bonis, specieque futurae</l>
<l>Pacis, ut Euganeam prius inter coeperit urbem,</l>
<l>Et sit adempta pari Vicentia fraude, tot arcto</l>
<l>Carcere ductores clausi, vestrique fideles</l>
<l>Tot crucis infanda Patavini morte necati)</l>
<l>Veronae insidias iamiam molitur, et instat</l>
<pb id='s062' n='62'/>
<l>Continuo, et miseros populatur classibus Histros,</l>
<l>Et ferro flammisque forum consumit Iuli.</l>
<l>Atque ita nunc etiam simulatrix callida vobis</l>
<l>Verba dabit vulpis? numquam vitare licebit</l>
<l>Sirenum cantus? expertaque pocula Circes?</l>
<l>Illa'ne fallaci toties evadere lingua,</l>
<l>Consiliis'ne suis, et tunc quoque abire valebit</l>
<l>Insuperata dolis? quod si datur, accipe tamquam</l>
<l>Nostra Sibyllino venientia carmine ab ore:</l>
<l>Illa tibi oppressa Italia, Germania, tandem</l>
<l>Iura dabit, victo et dominabitur Adria Rheno,</l>
<l>Quid foret, Adriaco si Nursia forte Leoni</l>
<l>Nuper in ancipiti cum Gallo Marte potenti,</l>
<l>Favisset? tenus hac illi num Insubria dives</l>
<l>Cessisset? Latioque urbes retineret in omni</l>
<l>Tot prius oppressas, aliasque recenter adeptas,</l>
<l>At tecum, non ille foro contentus Iuli,</l>
<l>Carnorumque iugis, et pauperis arce Liburni,</l>
<l>Castra Tridentinis posuisset moenibus ultro,</l>
<l>Pictus et Alpina quacumque in sede maneret.</l>
<l>Ut tibi noluerit sors nunc Augusta timeri</l>
<l>Ob studium simile, et commercia mutua rerum:</l>
<l>Claustra tamen cunctis munisset in alpibus, unde</l>
<l>Ipsi aditus, vobis ad se via nulla <reg orig='patret'>pateret</reg>.</l>
<l>Et quid plura feram? quae non tentastis, ut illum</l>
<l>In rectum traheretis iter? quae non fuit ingens</l>
<pb id='s063' n='63'/>
<l>Conditio genti per vos oblata superbae?</l>
<l>Subdola quam longo suspensos tempore verbis</l>
<l>Ambiguis tenuit vos, et quam saepe paratos</l>
<l>Est frustrata, dolis quibus hactenus illa moratus</l>
<l>Vestrum iter ad tanti capienda insignia regni?</l>
<l>En modo sese offert dum vestro in foedera Regi,</l>
<l>In Latiumque sagax invitat et allicit omni</l>
<l>Ingenio, num mox deludit? et additur hosti</l>
<l>Perfida? et iniustis venientem submovet armis,</l>
<l>Et vetat Italia Romanum insistere regem?</l>
<l>Quin magis,  facinus (prohibet dolor edere) acerbum:</l>
<l>Effera Teutonico se sanguine proluit alto,</l>
<l>Exsaturatque sitim, iuga per Cadubrina, cruore</l>
<l>Caesorum: et tantus rem anebit sanguis inultus?</l>
<l>Adde tot incensas arces, direptaque vestrae</l>
<l>Oppida ab immani ditionis milite, tanta</l>
<l>Saevitia atque odio, Turca nec ab hoste ferendo.</l>
<l>Quid referam (narrare pudet) Germanica quanto</l>
<l>Derisu fuerit populo gens inclita vili:</l>
<l>Quae voces, quis plausus erat, quae sibila vulgi:</l>
<l>Si foret aspectus quia tunc Alamanus ab illo,</l>
<l>Cum fuit insana susceptus ab urbe, triumphi</l>
<l>More velut victis rediens Cornarius Histris</l>
<l>Cum duce Pygmaeo, quot secum inversa trahebant</l>
<l>Dedecus in vestrum Germanica signa, quot altis</l>
<l>Turribus avulsas aquilas, quibus ille <corr sic='troaeum' resp='editor'>tropaeum</corr> est</l>
<pb id='s064' n='64'/>
<l>Erigere in propriis temerarius aedibus ausus,</l>
<l>Edita quae fuerint, et quae spectacula in illis,</l>
<l>Qui ludi et choreae, quae caena infanda, quot illic</l>
<l>Iactata (heu dicam) caput in iocularia vestrum.</l>
<l>An satis hoc? quod sueta foret si Marte virili</l>
<l>Vincere, et insigni venisset gloria facto,</l>
<l>Victrici fuerat forsan tolerabile parti,</l>
<l>Non improviso cum milite pugna fuisset</l>
<l>Tradita, eunte fide paulo ante, nec impare tantum</l>
<l>Numero, vix mille, decem cum caesa fuerunt</l>
<l>Milibus, et nullo direpta et capta tuente</l>
<l>Tot loca: laus ingens, facinus memorabile, cuius</l>
<l>Iam piget auctores, olim et meminisse dolebit.</l>
<l>Nunc quoque, qui (superi) tot fracti cladibus audent</l>
<l>Pingere mandentes victricia signa leones,</l>
<l>Et laceras aquilas, et amici lilia Galli,</l>
<l>Canticaque impressis mordacia pandere chartis,</l>
<l>Naturae vitium, et Veneti genuina procacis</l>
<l>Est inimicitia haec tecum, Germania: cui tu</l>
<l>Et regum est despectus honos. sic evomat omne</l>
<l>Virus, et effundat per inania verba malignum</l>
<l>In te animum, tu vince manu, tu <sic corr='contunde'>contude</sic> factis</l>
<l>Cervicis durae populum, tu pelle tyrannos,</l>
<l>Nobilium qui nomen habent, pravumque senatum.</l>
<l>Utque triumphatum pelago mentitur Othonem,</l>
<l>Tu quoque vince mari: neque enim sine puppibus illum</l>
<pb id='s065' n='65'/>
<l>Est superare datum, parvo molimine classis</l>
<l>Corruet, et trepida nascetur in urbe tumultus:</l>
<l>Quae decora inde tibi, quales orientur honores?</l>
<l>Gloria quanta tuum nomen, laudesque manebunt?</l>
<l>Teutona se quantis attollet terra triumphis?</l>
<l>Res quoque quam poterit laetari publica Christi,</l>
<l>Cui domitis aditus ad maxima facta patebunt</l>
<l>Adriacis, toto postquam discor dia regno</l>
<l><reg orig='Christicolm'>Christicolum</reg> duce te fuerit sublata, fovebant</l>
<l>Quam Veneti? interea ne sanctae vincula pacis</l>
<l>Nexa trium regum caelesti vincula dextra,</l>
<l>Arte aliqua iniecta, vel suspicione, vel astu,</l>
<l>Dissolvantque dolis, neu foedera tanta caveto.</l>
<l>Nam nisi tale nefas, vapido nil pectore versant,</l>
<l>Nec se aliter norunt evadere posse periclum:</l>
<l>Vel si alius cupiat, quicumque sit ille, trisulco</l>
<l>Fulmine Tartareas adigatur iniquus ad umbras.</l>
<l>Qui fidei inter se committere culmina nostrae</l>
<l>Cogitet, et plus quam civilia bella movere:</l>
<l>Nec sat Christigenam mutilatam exstinguere gentem,</l>
<l>Quam decet in populos post haec animare nefandos</l>
<l>Turcarum, quae stante satis sit foedere, Mauros</l>
<l>Vincere, et imbellem Sulthanum avertere Memphi,</l>
<l>Almaque ferre Crucis totum vexilla per orbem:</l>
<l>Et quando illa fuit, quo tempore talis ab annis</l>
<l>Pluribus, armipotens adeo, atque opulenta paratis</l>
<pb id='s066' n='66'/>
<l>Classibus, et tanto molimine tormentorum,</l>
<l>Et sibi tam unanimis, divino et numine concors,</l>
<l>Dividere hanc aliqua ex Erebo fera quaeret Erinnys?</l>
<l>Summe Deus, propriae pereuntis morte redemptor</l>
<l>Humani generis, venerabile foeda sepulchrum</l>
<l>Cuius barbaries, horrendi et numinis antrum</l>
<l>Possidet, ut saltem tua gens a faucibus illud</l>
<l>Eripiat nunc apta canum: prohibe optime dirum</l>
<l>Hoc scelus, arma tuos inter populosque ducesque:</l>
<l>Intestina veta, et concordia foedera serva.</l>
<l>Nulla Acheronteo perfundere felle Megaera,</l>
<l>Nulla venenata dissolvere vipera lingua:</l>
<l>Nec valeant temerare doli, violare nec artes,</l>
<l>Nec mala consiliis noceant figmenta malignis:</l>
<l>Sint tres unanimes, eademque in corpore terno</l>
<l>Mens, animus, spes, vita, salus, sors, cura, voluntas,</l>
</lg>
</div2>
<div2 id='PfIB.01.18' n='18' type='poem'>
<head>GERMANIA AD REGEM Ferdinandum, per Georg. Sabinum.</head>
<lg met='dist'>
<l>HAnc adflicta tibi Germania mitto salutem,</l>
<l rend='indent'>Quae mihi non tribui, te nisi dante, potest.</l>
<l>Usa diu rebus quae sum tranquilla secundis,</l>
<l rend='indent'>Hoc iaceo multis tempore pressa malis.</l>
<l>De quibus ipsa tuum supplex cum numen adoro,</l>
<l rend='indent'>Ferre mihi solus qui potes, adfer opem.</l>
<pb id='s067' n='67'/>
<l>Ecce vides rerum quam tristis forma mearum,</l>
<l rend='indent'>Qualis et imperii sit status iste mei:</l>
<l>Omnia dissidiis, sunt omnia plena tumultu:</l>
<l rend='indent'>Illa fuit quanti res mihi causa mali?</l>
<l>Serviles acies sumptis nos vidimus armis</l>
<l rend='indent'>Nuper, et agrestes rure coisse manus.</l>
<l>Testis adhuc exstat miserande Francia cladis,</l>
<l rend='indent'>Tota cadaveribus squalida facta suis.</l>
<l>Ipsaque fertilibus laudata Alsatia campis,</l>
<l rend='indent'>Quae fuit in multis caede cruenta locis.</l>
<l>At pars ulla meo ne possit abesse dolori,</l>
<l rend='indent'>Insuper externo nunc et ab hoste petor.</l>
<l>Turca ferox nostras descendere fertur in oras,</l>
<l rend='indent'>Alterius nobis altera causa mali.</l>
<l>Infestis qui cum tot regna subegerit armis,</l>
<l rend='indent'>Posse suo sperat me quoque Marte capi.</l>
<l>Si qua proinde meae remanet tibi cura salutis,</l>
<l rend='indent'>Adfer in adversis his mihi rebus opem:</l>
<l>Ne toties claris quae sum prius aucta triumphis,</l>
<l rend='indent'>Hostibus hoc fiam tempore praeda meis.</l>
<l>Nam tibi si rerum sunt cognita gesta mearum,</l>
<l rend='indent'>Cognita quae cunctis regibus esse puto:</l>
<l>Semper adhuc invicta fui, nullosque per annos</l>
<l rend='indent'>Ullius invenies me subiisse iugum.</l>
<l>Roma suis totum domuit quae viribus orbem,</l>
<l rend='indent'>Nominis est numquam laudibus aucta mei:</l>
<pb id='s068' n='68'/>
<l>Meque lacessivit quoties hostilibus armis,</l>
<l rend='indent'>Hanc liquet incepti paenituisse sui.</l>
<l>In me nil potuit virtus animosa Neronis,</l>
<l rend='indent'>Funere qui Rheni nobilitavit aquas.</l>
<l>Nil potuere tuae praestantes Vare cohortes,</l>
<l rend='indent'>Quas meus Arminius depulit ense suo.</l>
<l>Nec maris Adriaci tota cum plebe senatus</l>
<l rend='indent'>Nostra suo potuit subdere colla iugo.</l>
<l>Denique nec magni potuerunt lilia Galli,</l>
<l rend='indent'>Lilia saepe mea languida facta manu.</l>
<l>Quin neque Turcarum nos iam superabimur armis,</l>
<l rend='indent'>Auxilio si nos iuveris ipse tuo.</l>
<l>Ducat in exemplum celebris te fama Camilli:</l>
<l rend='indent'>Nam patriae vindex et fuit ille suae.</l>
<l>Saecula nulla tuum nomen ventura silebunt,</l>
<l rend='indent'>Inferiorque tua laude Camillus erit:</l>
<l>Tu modo pro nobis et libertate meorum,</l>
<l rend='indent'>In Mahometigenas suscipe bella Getas:</l>
<l>Totius infestos Christi quos nominis hostes</l>
<l rend='indent'>Novimus, adversus armaque ferre Deum.</l>
<l>Hac de gente fera, Danielis scripta prophetae</l>
<l rend='indent'>Multa canunt, paucis hic memoranda mihi.</l>
<l>Viderat is quatuor sub imagine regna fer arum:</l>
<l rend='indent'>Aspice, vera tibi, non ego ficta loquor:</l>
<l>Regibus Assyriis, primis fera prima monarchis:</l>
<l rend='indent'>Altera sed Persis assimilata fuit.</l>
<pb id='s069' n='69'/>
<l>Tertia Graiorum referebat bestia sceptrum,</l>
<l rend='indent'>Quarta potestatem Martia Roma tuam,</l>
<l>Huius dira ferae facies truculentior illis,</l>
<l rend='indent'>Dissimilisque tribus conspicienda fuit.</l>
<l>Ferratos dentes, bis cornua quinque gerebat,</l>
<l rend='indent'>Et pedibus plodens concutiebat humum.</l>
<l>Exiguum vero cornu sub fronte latebat,</l>
<l rend='indent'>De mediis ortum cornibus illud erat:</l>
<l>In quo terrificis oculis, vultuque minaci.</l>
<l rend='indent'>Humani capitis forma videnda fuit.</l>
<l>Hoc cum caelitibus divis violenta gerebat</l>
<l rend='indent'>Proelia, blasphemos ore loquente sonos.</l>
<l>Turca ferox autem caput est immane, quod audis</l>
<l rend='indent'>Adversus summum bella movere Deum.</l>
<l>Hoc tibi frangendum caput est, hoc concute cornu,</l>
<l rend='indent'>Succumbet manibus bellua victa tuis.</l>
<l>Ergo age, Rex animo praesenti suscipe bellum,</l>
<l rend='indent'>Hei mihi quas poenas impie Turca dabis.</l>
<l>Non tibi consuetae mitti post terga sagittae,</l>
<l rend='indent'>Non tibi velocis proderit usus equi.</l>
<l>Aut ultra Tanaim patriis eiectus ab oris,</l>
<l rend='indent'>Ludibrium cunctis gentibus exul eris.</l>
<l>Aut tua submittens iniectis colla catenis,</l>
<l rend='indent'>Ante triumphales regis obibis equos.</l>
<l>Inclita nobilibus gaudebit Achaia Musis,</l>
<l rend='indent'>Praebuit invitas quae tibi victa manus.</l>
<pb id='s070' n='70'/>
<l>Exsultansque suis laetabitur amnibus Ister,</l>
<l rend='indent'>Quem tuus infestum reddidit ante furor.</l>
<l>Hoc precor esse ratum caelesti numine Christus,</l>
<l rend='indent'>Hoc velit omnipotens Rexque paterque Deus.</l>
<l>Sed prius externos quam progrediaris in hostes,</l>
<l rend='indent'>Certa tibi pax est constituenda domi,</l>
<l>Sedandique graves de relligione tumultus,</l>
<l rend='indent'>Hoc Regem tantum, quantus es ipse, decet.</l>
<l>Nec minor ingenuas studiis florentibus artes,</l>
<l rend='indent'>Ac fovisse sacras sit tibi cura deas,</l>
<l>Quae spretae, sine honore iacent hoc tempore passim,</l>
<l rend='indent'>Hac re nulla tibi gloria maior erit.</l>
<l>Tunc Deus indomitas, tibi Marte favente, cohortes,</l>
<l rend='indent'>Turcarumque dabit vincere posse manus.</l>
<l>Tunc, quas nulla tibi poterit delere vetustas,</l>
<l rend='indent'>Laudes semper erunt, gloria semper erit.</l>
<l>Pluribus uberior ne crescat Epistola verbis,</l>
<l rend='indent'>Desino: tu felix incolumisque vale.</l>
</lg>
</div2>
<div2 id='PfIB.01.19' n='19' type='poem'>
<head>AD GERMANIAM.</head>
<lg met='dist'>
<l>QUo tua bellatrix abiit Germania virtus,</l>
<l rend='indent'>Dissimilis nostro tempore facta tui?</l>
<l>Vindelicis olim pepulisti finibus Hunnos,</l>
<l rend='indent'>Imperium magno cum sub Othone fuit.</l>
<l>Ad Solymas arces victricia signa tulisti,</l>
<l rend='indent'>Sceptriger imperii cum Fridericus erat.</l>
<pb id='s071' n='71'/>
<l>Nunc procula Tanai ducentes agmina Turcae,</l>
<l rend='indent'>Danubii ferro depopulantur agros,</l>
<l>In tua grassatur terrarum viscera praedo,</l>
<l rend='indent'>Ausa nec hostiles ex cohibere manus:</l>
<l>Te quibus ostentas, nunc utere grandibus hastis,</l>
<l rend='indent'>Et quibus in Circo ludicra bella geris:</l>
<l>His animosa pias hastilibus assere gentes,</l>
<l rend='indent'>Si quid in audaci pectore Martis habes.</l>
<l>Ah pudeat, Scythicis egressum finibus hostem,</l>
<l rend='indent'>Militiae nobis praeripuisse decus.</l>
<l>Mollia dum sequimur nos desidis otia vitae,</l>
<l rend='indent'>Aspera bellator proelia Turca facit.</l>
<l>Dum cane venamur lepores, aut cuspide damas</l>
<l rend='indent'>Figimus, ille suo milite regna capit.</l>
<l>Denique nos tantum sine sanguine ludimus armis,</l>
<l rend='indent'>Ille gerit forti seria bella manu:</l>
<l>At generosa tuis Germania consule rebus,</l>
<l rend='indent'>Coge pharetratos vertere terga Getas.</l>
<l>Ipsa tuas urbes e faucibus eripe leti,</l>
<l rend='indent'>Et vetus imperii Marte tuere decus.</l>
<l>Si secura mali non profligaveris hostem,</l>
<l rend='indent'>Tristia crudeli vulnera clade feres.</l>
</lg>
</div2>
<closer>FINIS.</closer>
</div1>
</body>
</text>
</TEI.2>
