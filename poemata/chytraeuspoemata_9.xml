<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Poematum Nathanis Chytraei praeter sacra omnium libri septendecim.</title> 
<title type="sub" TEIform="title">Machine-readable text</title> 
<author n="Chytraeus" TEIform="author">Chytraeus, Nathan</author> 
<editor role="editor" TEIform="editor">Chytraeus, Nathan</editor> 
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition> 
<respStmt TEIform="respStmt">
<name TEIform="name">?</name> 
<resp TEIform="resp">markup</resp> 
</respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher> 
<address TEIform="address">
<addrLine TEIform="addrLine">
<anchor n="http://www.uni-mannheim.de/mateo/camena/chytr1" type="href" id="chytr1" TEIform="anchor"/> 
</addrLine>
</address>
</publicationStmt>
<notesStmt TEIform="notesStmt">
<note type="href" place="unspecified" anchored="yes" TEIform="note">http://www.uni-mannheim.de/mateo/camena/</note> 
<note type="pathname" place="unspecified" anchored="yes" TEIform="note">chytr1</note> 
<note type="filename" place="unspecified" anchored="yes" TEIform="note">chytraeuspoemata.html</note> 
<note type="titleimage" place="unspecified" anchored="yes" TEIform="note">chyt001.jpg</note> 
<note type="srcfile" place="unspecified" anchored="yes" TEIform="note">chytraeuspoemata.xml</note> 
<note type="imgpath" place="unspecified" anchored="yes" TEIform="note">chytr1/jpg</note> 
<note type="imgtype" place="unspecified" anchored="yes" TEIform="note">html</note> 
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Rostock, 1579.</bibl> 
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 12/2000</p> 
</editorialDecl>
<refsDecl doctype="TEI.2" TEIform="refsDecl">
<p TEIform="p">not necessary</p> 
</refsDecl>
</encodingDesc>
<profileDesc TEIform="profileDesc">
<creation TEIform="creation">chytr1</creation> 
<textClass default="NO" TEIform="textClass">
<classCode TEIform="classCode">chytraeuspoemata</classCode> 
</textClass>
</profileDesc>
<revisionDesc TEIform="revisionDesc">
<change TEIform="change">
<date TEIform="date">24 October 2003</date> 
<respStmt TEIform="respStmt">
<name TEIform="name">Ruediger Niehl</name> 
<resp TEIform="resp">markup</resp> 
</respStmt>
<item TEIform="item">typed text - structural tagging complete - incomplete semantic tagging - no spell check. could not identify reference of errata-list item: "p. 114 sine". The "Varia itinera" have been double-keyed and manually checked - should be rather neat.</item> 
</change>
<change TEIform="change">
<date TEIform="date">09 April 2004</date> 
<respStmt TEIform="respStmt">
<name TEIform="name">Kim Barkowski</name> 
<resp TEIform="resp">markup</resp> 
</respStmt>
<item TEIform="item">Morpheus spell check performed</item> 
</change>
</revisionDesc>
</teiHeader>


 









<text><gap id="GR"/><gap id="sampling"/><body><div1 type="book">
<pb id="s413" TEIform="pb"/> 
<head>NATHANIS CHYTRAEI ELEGIARUM LIBER SECUNDUS.</head> 
<div2 id="ChPR.09.01" n="1" type="poem" org="uniform" sample="complete" part="N" TEIform="div2">
<head>Illustriss. Christophoro, Duci Megapol. Elegia I.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">REX lacrimas aegro fundens si corde pheraeus</l> 
<l rend="indent" part="N" TEIform="l">Cuncta domi queritur tristia, cuncta foris:</l> 
<l part="N" TEIform="l">Alcesten quando uxorem tumularet, amatam</l> 
<l rend="indent" part="N" TEIform="l">Ex animo, et thalami spemque decusque sui:</l> 
<l part="N" TEIform="l">Quid tibi mentis erit princeps carissime Musis,</l> 
<l rend="indent" part="N" TEIform="l">Christophore Heruleae viva columna domus?</l> 
<l part="N" TEIform="l">Doreothea placens uxor cui nuper adempta</l> 
<l rend="indent" part="N" TEIform="l">Pro thalamo tumuli concava saxa subit?</l> 
<l part="N" TEIform="l">Nonne etiam similis cruciat tibi pectora luctus?</l> 
<l rend="indent" part="N" TEIform="l">Maesta domi ut credas omnia, maesta foris?</l> 
<l part="N" TEIform="l">Credo equidem: quin crebra illud suspiria, crebri</l> 
<l rend="indent" part="N" TEIform="l">Singultus, gemitus, lacrimulaeque probant.</l> 
<l part="N" TEIform="l">Siste tamen lacrimas, finemque impone querelis,</l> 
<l rend="indent" part="N" TEIform="l">Quandoquidem lacrimis non eget illa tuis,</l> 
<l part="N" TEIform="l">Cui lacrimas iam dudum omnes abstersit Iesus,</l> 
<l rend="indent" part="N" TEIform="l">Cara incredibili cui pietate fuit.</l> 
<pb id="s414" n="208" TEIform="pb"/> 
<l part="N" TEIform="l">Is quandoque tui reprimet quoque verbera luctus,</l> 
<l rend="indent" part="N" TEIform="l">Qui modo te siccis non sinit ire genis.</l> 
<l part="N" TEIform="l">Interea gemitus diva pro coniuge fusos,</l> 
<l rend="indent" part="N" TEIform="l">Et lege mandato carmina coepta tuo.</l> 
<l part="N" TEIform="l">Defunctaeque tuae veras non neglige laudes,</l> 
<l rend="indent" part="N" TEIform="l">Quae tibi, dum vixit, complacuere. Vale.</l> 
</lg>
</div2>
<div2 id="ChPR.09.02" n="2" type="poem" org="uniform" sample="complete" part="N" TEIform="div2">
<head>Ioanni Gudstavo a Rosa, Comiti, Academiae Rostochiensis Rectori. S.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">Cum tibi Varniades sua tradant sceptra camenae,</l> 
<l rend="indent" part="N" TEIform="l">Sertaque de Rhodiis, fronte gerenda, rosis:</l> 
<l part="N" TEIform="l">Detque tibi gentilitium Rosa florida nomen,</l> 
<l rend="indent" part="N" TEIform="l">O veteri praestans nobilitate Comes:</l> 
<l part="N" TEIform="l">Quis neget ista tibi de <reg orig="pulcro" TEIform="reg">pulchro</reg> carmina Varno</l> 
<l rend="indent" part="N" TEIform="l">Deberis auricomas cum riget amne rosas.</l> 
<l part="N" TEIform="l">Sint igitur tua. tu placido data suscipe vultu,</l> 
<l rend="indent" part="N" TEIform="l">Musarumque sacras protege Rector opes.</l> 
<l part="N" TEIform="l">Dens illae ut seros laetis in floribus annos</l> 
<l rend="indent" part="N" TEIform="l">Laetus agas laetae flosque decusque rosae.</l> 
</lg>
</div2>
<div2 id="ChPR.09.03" n="3" type="poem" org="uniform" sample="complete" part="N" TEIform="div2">
<head>VARNUS. Elegia II.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">QUa caput extollit, qua mergitur aequore Varnus,</l> 
<l rend="indent" part="N" TEIform="l">
<corr sic="Tots" resp="printer" TEIform="corr">Totus</corr> 
Udalrici sub ditione fluit, 
</l>
<pb id="s415" TEIform="pb"/> 
<l part="N" TEIform="l">Cui Megalepolis extincti post funera fratris</l> 
<l rend="indent" part="N" TEIform="l">Paret, et ut sospes sit maneatque rogat.</l> 
<l part="N" TEIform="l">Parchima namque illis non est incognita terris,</l> 
<l rend="indent" part="N" TEIform="l">Parua sed urbs agri fertilis uber habens.</l> 
<l part="N" TEIform="l">Cardiorea prope est, teneris ubi sontibus ortus</l> 
<l rend="indent" part="N" TEIform="l">Bernini Varnus stagna propinqua subit,</l> 
<l part="N" TEIform="l">Stagna ubi tot sapidos educunt retia pisces,</l> 
<l rend="indent" part="N" TEIform="l">Qui sua finitimis dant alimenta locis.</l> 
<l part="N" TEIform="l">Cribitii arguto mox dividit arua susurro,</l> 
<l rend="indent" part="N" TEIform="l">Roboris et tantum limpidus amnis habet,</l> 
<l part="N" TEIform="l">Ducat ut in gyrum minuentem farra catillum.</l> 
<l rend="indent" part="N" TEIform="l">Quem rota deciduis icta fatigat aquis.</l> 
<l part="N" TEIform="l">Advena mox Myliae visit viridaria siluae,</l> 
<l rend="indent" part="N" TEIform="l">Quaque potest riguos voce salutat agros,</l> 
<l part="N" TEIform="l">In quibus a curis variis Musisque sibique</l> 
<l rend="indent" part="N" TEIform="l">Reddere se Mylius, cum sinit aula, solet:</l> 
<l part="N" TEIform="l">Tale quid ad Varnum meditans, ad murmura quale</l> 
<l rend="indent" part="N" TEIform="l">Fibreni Arpinas inclitus ore senex.</l> 
<l part="N" TEIform="l">Nec Pluti tumulum aut Dryadum quam praeterit aulam,</l> 
<l rend="indent" part="N" TEIform="l">Nec memoro saltus Bucephalea tuos.</l> 
<l part="N" TEIform="l">Quos idem Varnus pacatis dividit undis,</l> 
<l rend="indent" part="N" TEIform="l">Cygneae donec transeat arcis agros.</l> 
<l part="N" TEIform="l">Pontis et impatiens properet per florida prata,</l> 
<l rend="indent" part="N" TEIform="l">Imbuat et blandae flumen odore rosae.</l> 
<l part="N" TEIform="l">Quippe Rhodos nitidae qua saxea subiacet Arcto,</l> 
<l rend="indent" part="N" TEIform="l">In geminas fisso ducitur amne plagas.</l> 
<pb id="s416" n="209" TEIform="pb"/> 
<l part="N" TEIform="l">Pars laeva a veteri maiorem separat urbem.</l> 
<l rend="indent" part="N" TEIform="l">Dextera pisciferis moenia lustrat aquis.</l> 
<l part="N" TEIform="l">Atque ubi sic primam complexibus alluit urbem,</l> 
<l rend="indent" part="N" TEIform="l">Mox coit, et statio navibus apta patet.</l> 
<l part="N" TEIform="l">Illius ad ripam latus unum extenditur urbis,</l> 
<l rend="indent" part="N" TEIform="l">Fertur quae a Rhodiis nomen adepta rosis.</l> 
<l part="N" TEIform="l">Cuius nidificant tot tuti in flumine cycni,</l> 
<l rend="indent" part="N" TEIform="l">Vix alat ut plures ipse Cayster aves.</l> 
<l part="N" TEIform="l">Hinc opulentus aquis, laxo et <reg orig="spaciosior" TEIform="reg">spatiosior</reg> alueo.</l> 
<l rend="indent" part="N" TEIform="l">Aequora cum fremitu Balthica Varnus init.</l> 
<l part="N" TEIform="l">Navigiisque vius aperit, quis cuspide magnes</l> 
<l rend="indent" part="N" TEIform="l">Ad Boreae et Zephyri littora monstrat iter.</l> 
<l part="N" TEIform="l">Salue Varne tuo multum celebrate Roseto,</l> 
<l rend="indent" part="N" TEIform="l">Sique sapis, Cycnos dilige, parce Rosis.</l> 
</lg>
</div2>
<div2 id="ChPR.09.04" n="4" type="poem" org="uniform" sample="complete" part="N" TEIform="div2">
<head>D. Ioanni Cyriaco, L. Baroni Polhaemio et Wartemburgio, Academiae Rostochiensis Rectori. Elegia III.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">LAudato placuisse viro si maxima laus est;</l> 
<l rend="indent" part="N" TEIform="l">Quanta erit Aonio laus placuisse choros</l> 
<l part="N" TEIform="l">Totque adeo placuisse locis, ubi clara Lycaea</l> 
<l rend="indent" part="N" TEIform="l">Pieridum passim splendida dona ferunt.</l> 
<l part="N" TEIform="l">Vix te etenim generose Baro vitalibus auris</l> 
<l rend="indent" part="N" TEIform="l">Intulit illa tui tam studiosa parens,</l> 
<pb id="s417" TEIform="pb"/> 
<l part="N" TEIform="l">Cum castae Aonides puero arrisere tenello,</l> 
<l rend="indent" part="N" TEIform="l">Et sese cunctis exacuere modis,</l> 
<l part="N" TEIform="l">Ut nati ingenium excolerent moresque venustos,</l> 
<l rend="indent" part="N" TEIform="l">Quo patria dignus nobilitate fores.</l> 
<l part="N" TEIform="l">Non negat hoc ipsum sat testis idoneus Ister,</l> 
<l rend="indent" part="N" TEIform="l">Non hoc egregii Caesaris aula negat,</l> 
<l part="N" TEIform="l">Qui videre tibi castas praesto esse puellas,</l> 
<l rend="indent" part="N" TEIform="l">Certatim et donis te decorare suis.</l> 
<l part="N" TEIform="l">Hinc pietas innata tibi est, hinc aurea mentem</l> 
<l rend="indent" part="N" TEIform="l">Sophrosyne exornat, virgineusque pudor.</l> 
<l part="N" TEIform="l">Hinc nymphas constanter amas, et vana Lyaei</l> 
<l rend="indent" part="N" TEIform="l">Numina contemnens, nunc quoque potor aquae es.</l> 
<l part="N" TEIform="l">Scilicet ingenii atque animae sunt pabula lymphae,</l> 
<l rend="indent" part="N" TEIform="l">Quis furor exitio Bacchicus esse solet.</l> 
<l part="N" TEIform="l">A quo, Polhemiae gentis flos inclite, tutus,</l> 
<l rend="indent" part="N" TEIform="l">Perpetua Musas sobrietate colis.</l> 
<l part="N" TEIform="l">Quae comites etiam tibi clari ad pulpita Nicri,</l> 
<l rend="indent" part="N" TEIform="l">Tectaque Sturmiacae clara fuere scholae.</l> 
<l part="N" TEIform="l">Atque ibi te, mentemque tuam, linguamque disertam</l> 
<l rend="indent" part="N" TEIform="l">Usque adeo studiis expoliere suis:</l> 
<l part="N" TEIform="l">Ut primo visum te miraretur Elister</l> 
<l rend="indent" part="N" TEIform="l">Lipsicus, aduentus, laetus honore tui:</l> 
<l part="N" TEIform="l">Atque ut Leucoreus dignum te crederet Albis</l> 
<l rend="indent" part="N" TEIform="l">Cui daret Aonii sceptra ferenda gregis:</l> 
<l part="N" TEIform="l">Nunc quoque ceu tanto dignum te censet honore</l> 
<l rend="indent" part="N" TEIform="l">Varnus Maenaliae vita salusque Rhodi.</l> 
<pb id="s418" n="210" TEIform="pb"/> 
<l part="N" TEIform="l">Sis saluus generose Baro: laetare beatis</l> 
<l rend="indent" part="N" TEIform="l">Ominibus, <reg orig="toties" TEIform="reg">totiens</reg> quae duplicata placent.</l> 
<l part="N" TEIform="l">Det Deus, ut quondam maiori illustris honore</l> 
<l rend="indent" part="N" TEIform="l">Danubii ad patrias ingrediaris aquas:</l> 
<l part="N" TEIform="l">Musarum tamen et Roseae non immemor illic</l> 
<l rend="indent" part="N" TEIform="l">Palladis, ex animo quae studiosa tui est.</l> 
<l part="N" TEIform="l">Interea hic sceptris felicibus utere felix,</l> 
<l rend="indent" part="N" TEIform="l">Iuraque tam lacerae salua tuere scholae.</l> 
<l part="N" TEIform="l">Innocuos defende libens, compesce nocentes,</l> 
<l rend="indent" part="N" TEIform="l">Sit memor officii te duce quisque sui.</l> 
<l part="N" TEIform="l">Doctores doceam, illos audire minorum</l> 
<l rend="indent" part="N" TEIform="l">Sit cura, et studiis invigilare labor.</l> 
<l part="N" TEIform="l">Sit pestis procul atque fames te sceptra tenente,</l> 
<l rend="indent" part="N" TEIform="l">Aut si quid studiis plus nocuisse queat.</l> 
<l part="N" TEIform="l">Diffugiant hinc ignavi sine pectore ventres,</l> 
<l rend="indent" part="N" TEIform="l">Innumeris fucis unica praestat apis.</l> 
<l part="N" TEIform="l">Denique quid melius cunctis optavero, quam grex</l> 
<l rend="indent" part="N" TEIform="l">Ut regi similis sit bonitate suo?</l> 
</lg>
</div2>
<div2 id="ChPR.09.05" n="5" type="poem" org="uniform" sample="complete" part="N" TEIform="div2">
<head>Nobiliss. D. Nicolao Caasae incliti regni Danici cancellario magnifico, domino suo colendo. Elegidion IV.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">CUm Galateum auro cumulaveris inclite Caasa,</l> 
<l rend="indent" part="N" TEIform="l">Quod tamen expresse ne faceres petii:</l> 
<pb id="s419" TEIform="pb"/> 
<l part="N" TEIform="l">Nunc quoque quod petii, magnisque quod expeto votis;</l> 
<l rend="indent" part="N" TEIform="l">Ut facias, cupide perficiasque rogo.</l> 
<l part="N" TEIform="l">Nimirum ut regi sacros mea munera fastos</l> 
<l rend="indent" part="N" TEIform="l">Commendate nota de meliore velis:</l> 
<l part="N" TEIform="l">Quis ego scribendis iuveniles impiger annos</l> 
<l rend="indent" part="N" TEIform="l">Hactenus impendi, meta laboris ubi est?</l> 
<l part="N" TEIform="l">Non regi indecores illos regnoque futuros,</l> 
<l rend="indent" part="N" TEIform="l">Testatur claro Iulius ecce sono.</l> 
<l part="N" TEIform="l">Quem bene si <orig reg="noverit" TEIform="orig">norit</orig> nostri rex optimus aevi,</l> 
<l rend="indent" part="N" TEIform="l">Non poterit fastis non bonus esse meis.</l> 
<l part="N" TEIform="l">Quin nomen quandoque tuum ut celebretur in illis,</l> 
<l rend="indent" part="N" TEIform="l">Prae reliquis cura est una futura mihi.</l> 
<l part="N" TEIform="l">Si vero spes nulla subest, frustraque laboro,</l> 
<l rend="indent" part="N" TEIform="l">Id quoque si sciero muneris instar erit.</l> 
<l part="N" TEIform="l">At tibi pro missisque Rosis scriptisque benignis</l> 
<l rend="indent" part="N" TEIform="l">Gratia quae meritis par queat esse tuis</l> 
<l part="N" TEIform="l">Non video. tu sincerae pro pignore mentis</l> 
<l rend="indent" part="N" TEIform="l">Iam strenam hanc, donec plura sequantur, habe.</l> 
</lg>
</div2>
<div2 id="ChPR.09.06" n="6" type="poem" org="uniform" sample="complete" part="N" TEIform="div2">
<head>Memoriae D. Alberti Cnopperi Ad D. Casparum Paselicum. V. CL. Elegia V.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">ERgo fama volans tanti <reg orig="praenuncia" TEIform="reg">praenuntia</reg> luctus</l> 
<l rend="indent" part="N" TEIform="l">Spem praeter, quae nunc irrita, vera fuit?</l> 
<l part="N" TEIform="l">Ergo iterum cari Caspar deflebis amici</l> 
<l rend="indent" part="N" TEIform="l">Funera, amicorum Caspar amice decus?</l> 
<pb id="s420" n="211" TEIform="pb"/> 
<l part="N" TEIform="l">Cnopperusque tuus Themidis legumque patronus,</l> 
<l rend="indent" part="N" TEIform="l">Sic fuso externam sanguine tinxit humum!</l> 
<l part="N" TEIform="l">Nec propria integritas, nec regis amabile nomen,</l> 
<l rend="indent" part="N" TEIform="l">Nec potuit virtus hunc retulisse suis.</l> 
<l part="N" TEIform="l">Dilia flava dole, quae moenia clara LovanI</l> 
<l rend="indent" part="N" TEIform="l">Dividis, ille tibi fidus alumnus erat.</l> 
<l part="N" TEIform="l">Cum Rheno patrio Suollensique urbe relicta</l> 
<l rend="indent" part="N" TEIform="l">Palladii invisit culta Lycaea tui.</l> 
<l part="N" TEIform="l">Astraeaeque sacer studiis castaeque Minervae</l> 
<l rend="indent" part="N" TEIform="l">Ingenium excoluit, laudis amore, suum.</l> 
<l part="N" TEIform="l">Discipulisque simul carus, carusque magistris,</l> 
<l rend="indent" part="N" TEIform="l">Caesarei evasit gloria rara fori.</l> 
<l part="N" TEIform="l">Hinc genitor Friderice tuus, rex illius aevi</l> 
<l rend="indent" part="N" TEIform="l">Optimus et Christi nominis omen habens,</l> 
<l part="N" TEIform="l">Euocat hunc, populisque suis mysteria legum</l> 
<l rend="indent" part="N" TEIform="l">Pandere, qua posset sedulitate, iubet</l> 
<l part="N" TEIform="l">Eius et in dubiis valuit sententia causis,</l> 
<l rend="indent" part="N" TEIform="l">Quae fuit egregiis saepe probata viris.</l> 
<l part="N" TEIform="l">Missus et illustres non raro orator in aulas</l> 
<l rend="indent" part="N" TEIform="l">Legati eximio clarus honore fuit.</l> 
<l part="N" TEIform="l">Innocuus, placidus, praestanti corpore celsus,</l> 
<l rend="indent" part="N" TEIform="l">Fidus <reg orig="amiciciae" TEIform="reg">amicitiae</reg> cultor, amatus hero.</l> 
<l part="N" TEIform="l">Mente sibi constans, veraci candidus ore,</l> 
<l rend="indent" part="N" TEIform="l">Magnifica retinens in gravitate decus.</l> 
<l part="N" TEIform="l">His ille atque aliis praestans virtutibus, aulae</l> 
<l rend="indent" part="N" TEIform="l">Gratus erat regni rex Friderice tui.</l> 
<pb id="s421" TEIform="pb"/> 
<l part="N" TEIform="l">Tu post fata patris Cnopperum semper amasti,</l> 
<l rend="indent" part="N" TEIform="l">Expertus <reg orig="toties" TEIform="reg">totiens</reg> illius ipse fidem.</l> 
<l part="N" TEIform="l">Nunc quoque legatum, non parua negotia credens,</l> 
<l rend="indent" part="N" TEIform="l">Misisti ad Scaldis, Belga per arua, sinus.</l> 
<l part="N" TEIform="l">Arua illi laetis quondam genialia Musis;</l> 
<l rend="indent" part="N" TEIform="l">Sed nunc fatali facta inimica colo.</l> 
<l part="N" TEIform="l">Scilicet hic veteris repetentem tecta LovanI</l> 
<l rend="indent" part="N" TEIform="l">Sauciat a furiis exagitata manus,</l> 
<l part="N" TEIform="l">Sex equitum scelerata manus, qui fulminis ictu</l> 
<l rend="indent" part="N" TEIform="l">Nitrigeni innocuum bis tetigere senem.</l> 
<l part="N" TEIform="l">Concidit ille quidem; sed plagis fortior istis,</l> 
<l rend="indent" part="N" TEIform="l">Vivus adhuc urbis tecta propinqua subit.</l> 
<l part="N" TEIform="l">Septem ubi mox luces bene sana mente superstes,</l> 
<l rend="indent" part="N" TEIform="l">De rebus statuit, quae placuere, suis.</l> 
<l part="N" TEIform="l">Saluaque praesenti diplomata regia nato</l> 
<l rend="indent" part="N" TEIform="l">Committit domino restituenda suo.</l> 
<l part="N" TEIform="l">Hinc iter ad caelum ingrediens, mortale relinquit,</l> 
<l rend="indent" part="N" TEIform="l">Cum gemitu exspirans totius urbis, onus.</l> 
<l part="N" TEIform="l">Sicne igitur Cnoppere tuis rediturus <orig reg="abiisti" TEIform="orig">abisti</orig>?</l> 
<l rend="indent" part="N" TEIform="l">Sicne iaces viduae cura dolorque domus?</l> 
<l part="N" TEIform="l">Sicne iaces, regi gemitus, carisque propinquis.</l> 
<l rend="indent" part="N" TEIform="l">Spes quibus est reditus irrita facta tui?</l> 
<l part="N" TEIform="l">Sicne iaces proprio perfusus membra cruore?</l> 
<l rend="indent" part="N" TEIform="l">Traiectus gemino vulnere sicne iaces?</l> 
<l part="N" TEIform="l">Nec tibi legati pridem inviolabile nomen</l> 
<l rend="indent" part="N" TEIform="l">Profuit, aut regis dextera longa tui!</l> 
<pb id="s422" n="212" TEIform="pb"/> 
<l part="N" TEIform="l">Nil castae preces et vota piorum,</l> 
<l rend="indent" part="N" TEIform="l">In reditum <reg orig="toties" TEIform="reg">totiens</reg> vota iterata tuum?</l> 
<l part="N" TEIform="l">An cui vis Boreae <reg orig="toties" TEIform="reg">totiens</reg> maris ira pepercit,</l> 
<l rend="indent" part="N" TEIform="l">Parcere barbaricae non potuere manus?</l> 
<l part="N" TEIform="l">O immane nefas! o nulla morte piandum</l> 
<l rend="indent" part="N" TEIform="l">Dedecus! o aevi noxa pudorque tui!</l> 
<l part="N" TEIform="l">Sic talem tantumque virum cecidisse! priorem</l> 
<l rend="indent" part="N" TEIform="l">Eximiis etiam mente fideque viris.</l> 
<l part="N" TEIform="l">Certe tempus erit, quod nec procul esse putandum est,</l> 
<l rend="indent" part="N" TEIform="l">Sit nisi iustitiae nomen inane Dei:</l> 
<l part="N" TEIform="l">Cum sero scelerata cohors optabile ducet</l> 
<l rend="indent" part="N" TEIform="l">Hac caede indignas abstinuisse manus.</l> 
<l part="N" TEIform="l">Quin iam perpetuo furiae comitantur euntes,</l> 
<l rend="indent" part="N" TEIform="l">Et terrent dira corda animosque face.</l> 
<l part="N" TEIform="l">At tu magne heros, tam tristi clade peremptus</l> 
<l rend="indent" part="N" TEIform="l">Sis licet; aeternum nobile nomen habes.</l> 
<l part="N" TEIform="l">Non etenim caesus dici Cnoppere pudendis</l> 
<l rend="indent" part="N" TEIform="l">Vulneribus, moriens in statione, potes.</l> 
<l part="N" TEIform="l">Dum regi obsequeris, caelas commisse, nec ictu</l> 
<l rend="indent" part="N" TEIform="l">Oppressus duplici concidis exanimis.</l> 
<l part="N" TEIform="l">Sed vivus tua disponis, supremaque nato</l> 
<l rend="indent" part="N" TEIform="l">Das iussa in viduam mox referenda domum:</l> 
<l part="N" TEIform="l">Dumque illas animam ad cathedras effundis, ubi olim</l> 
<l rend="indent" part="N" TEIform="l">Proficere et leges discere dulce fuit.</l> 
<l part="N" TEIform="l">Crede mihi verum dicenti, haud clarius olim</l> 
<l rend="indent" part="N" TEIform="l">Vivere, nec poteras clarius inde mori.</l> 
<pb id="s423" TEIform="pb"/> 
<l part="N" TEIform="l">Nunc quoque cum Christo aetheria dum degis in aula,</l> 
<l rend="indent" part="N" TEIform="l">Concedat votis quis potiora tuis?</l> 
<l part="N" TEIform="l">Quando alias nos ad lacrimas, ad bella necesque</l> 
<l rend="indent" part="N" TEIform="l">Fata, piis votis vix remoranda, vocant.</l> 
<l part="N" TEIform="l">Salue ergo decus aeternum Cnoppere tuorum,</l> 
<l rend="indent" part="N" TEIform="l">Aeternumque, brevi sed rediuive, vale.</l> 
<l part="N" TEIform="l">At tu, qui fidis <reg orig="toties" TEIform="reg">totiens</reg> orbaris amicis,</l> 
<l rend="indent" part="N" TEIform="l">Pone modum querulis, si potes, oro, sonis.</l> 
<l part="N" TEIform="l">Cnopperoque cave tam faustae gaudia vitae</l> 
<l rend="indent" part="N" TEIform="l">Invideas, mundi non redimenda bonis.</l> 
<l part="N" TEIform="l">Iam vere in patria est, iam veros inter amicos,</l> 
<l rend="indent" part="N" TEIform="l">Nos quoque quos inter, praevius, esse cupit.</l> 
<l part="N" TEIform="l">Voti igitur tantus compos quo fiat amicus,</l> 
<l rend="indent" part="N" TEIform="l">Siderei faxit cura benigna patris.</l> 
<l part="N" TEIform="l">Nos memores lethi simus. quis dicere novit,</l> 
<l rend="indent" part="N" TEIform="l">Hora futura suae quae sit et unde necis?</l> 
</lg>
</div2>
<div2 id="ChPR.09.07" n="7" type="poem" org="uniform" sample="complete" part="N" TEIform="div2">
<head>
<gap reason="Greek text" TEIform="gap"/> 
Nicolao Ranzovio. Elegia VI. 
</head>
<lg met="dist" org="uniform" sample="complete" part="N" TEIform="lg">
<l part="N" TEIform="l">DUm repetis patrios, sic matre volente, penates,</l> 
<l rend="indent" part="N" TEIform="l">O Nicolae tuis spes bona, care mihi;</l> 
<l part="N" TEIform="l">Cur te non voto fida de mente profecto</l> 
<l rend="indent" part="N" TEIform="l">Prosequar, atque optem prospera cuncta tibi?</l> 
<pb id="s424" n="213" TEIform="pb"/> 
<l part="N" TEIform="l">Tu nostrae quandoque domus pars magna fuisti,</l> 
<l rend="indent" part="N" TEIform="l">Nota mihi est probitas ingeniumque tuum.</l> 
<l part="N" TEIform="l">Notum etiam primae quam sit via lubrica vitae,</l> 
<l rend="indent" part="N" TEIform="l">Quam facile in vitium nos malus error agat:</l> 
<l part="N" TEIform="l">Quam facile exemplo noceant dictisque pudendis,</l> 
<l rend="indent" part="N" TEIform="l">Hi quibus est unus degenerare labor:</l> 
<l part="N" TEIform="l">Ergo velut portu qui iam consedit amato</l> 
<l rend="indent" part="N" TEIform="l">Navita, soluentes inde monere solet,</l> 
<l part="N" TEIform="l">Quid facto sit opus: quae et quanta pericula navi</l> 
<l rend="indent" part="N" TEIform="l">Immineant; quae sint quoque cavenda loco:</l> 
<l part="N" TEIform="l">Sic tibi ego, mihi tam caro, dum dulce Rosetum</l> 
<l rend="indent" part="N" TEIform="l">Deseris, officii suggero iura tui.</l> 
<l part="N" TEIform="l">Natura probus es, bonus indole, corde modesto</l> 
<l rend="indent" part="N" TEIform="l">Integer, et verae relligionis amans.</l> 
<l part="N" TEIform="l">Ut maneas talis, labor est. quae causa laboris</l> 
<l rend="indent" part="N" TEIform="l">Illius haud nescis: res manifesta docet.</l> 
<l part="N" TEIform="l">Ergo tibi pietas, velut est, sit tum quoque cordi,</l> 
<l rend="indent" part="N" TEIform="l">Sit virtutis honos, sit probitatis amor.</l> 
<l part="N" TEIform="l">Respue ventosum vesano in pectore fastum,</l> 
<l rend="indent" part="N" TEIform="l">Delicias Veneris, sit nisi casta, fuge.</l> 
<l part="N" TEIform="l">Bacchi etiam, Circes non raro imbuta veneno,</l> 
<l rend="indent" part="N" TEIform="l">Pocula ne gustes cautio summa tibi est.</l> 
<l part="N" TEIform="l">Huc qui sollicitant pravos contemne sodales,</l> 
<l rend="indent" part="N" TEIform="l">Hi sunt pernicies exitiumque bonis.</l> 
<l part="N" TEIform="l">Quin potius te iunge viris quibus aurea curae est</l> 
<l rend="indent" part="N" TEIform="l">Sophrosyne, et virtus, Aonidumque decus.</l> 
<pb id="s425" TEIform="pb"/> 
<l part="N" TEIform="l">Hi maiora tibi, quam Bacchus et improba Cypris,</l> 
<l rend="indent" part="N" TEIform="l">Commoda iam tulerunt, commoda plura ferent.</l> 
<l part="N" TEIform="l">Aspice ut affinis iam te praecedat eodem</l> 
<l rend="indent" part="N" TEIform="l">In stadio, Floris nobile nomen habens:</l> 
<l part="N" TEIform="l">Qui tecum multos ut felix floreat annos,</l> 
<l rend="indent" part="N" TEIform="l">Votis sinceri pectoris opto tibi.</l> 
<l part="N" TEIform="l">Dorothea quin matre tua nil castius usquam est,</l> 
<l rend="indent" part="N" TEIform="l">Nil magis officii nil pietatis amans.</l> 
<l part="N" TEIform="l">Hos imitare libens potius, quam facta cyclopum.</l> 
<l rend="indent" part="N" TEIform="l">Quis venter Deus est, nomen inane pudor.</l> 
<l part="N" TEIform="l">Si facies, non terrenus modo nobilis olim;</l> 
<l rend="indent" part="N" TEIform="l">Sed decus aeternae nobilitatis eris.</l> 
</lg>
</div2>
<div2 id="ChPR.09.08" n="8" type="poem" org="uniform" sample="complete" part="N" TEIform="div2">
<head>Memoriae Thomae Rhedigeri. Elegidion VII.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">NON equidem mihi visus eras clarissime Thoma,</l> 
<l rend="indent" part="N" TEIform="l">Nota sed est animi mens generosa tui:</l> 
<l part="N" TEIform="l">Quae tot nota viris, et magnum sparsa per orbem</l> 
<l rend="indent" part="N" TEIform="l">Cum fuerit, solum me latuisse nequit.</l> 
<l part="N" TEIform="l">Tu rediuivus eras Maecenas ille beatus,</l> 
<l rend="indent" part="N" TEIform="l">Dulce decus Musis qui columenque fuit.</l> 
<l part="N" TEIform="l">Quo duce Maeoniden Mantus aequavit alumnus,</l> 
<l rend="indent" part="N" TEIform="l">Flaccus et Aeoliae plectra sonora lyrae.</l> 
<l part="N" TEIform="l">Scilicet ingenuas honor inclitus excitat artes,</l> 
<l rend="indent" part="N" TEIform="l">Proposita et studiis praemia certa sacris.</l> 
<pb id="s426" n="214" TEIform="pb"/> 
<l part="N" TEIform="l">Quae si sint nulla; anseribus vel dentur; olorum</l> 
<l rend="indent" part="N" TEIform="l">Posthabito, quod fit, nobiliore choro:</l> 
<l part="N" TEIform="l">In peius tum cuncta retro sublapsa referri,</l> 
<l rend="indent" part="N" TEIform="l">Quid mirum est? virtus laudibus orba iacet.</l> 
<l part="N" TEIform="l">Ergo nec immerito sublimi est laude vehendus</l> 
<l rend="indent" part="N" TEIform="l">Rhediger, Aonidum lux, patriaeque decus:</l> 
<l part="N" TEIform="l">Qui possessor opum magnarum, artisque fruendi,</l> 
<l rend="indent" part="N" TEIform="l">Qua pauci hoc celebres tempore, gnarus erat.</l> 
<l part="N" TEIform="l">Namque animi sibi divitias his auxerat ipse,</l> 
<l rend="indent" part="N" TEIform="l">In variis cupidus discere multa locis,</l> 
<l part="N" TEIform="l">Et doctos audire viros, qui tempore nostro</l> 
<l rend="indent" part="N" TEIform="l">In celsa culmen Palladis arce tenent.</l> 
<l part="N" TEIform="l">Hos meritis sibi devinxit, celebratus et illis,</l> 
<l rend="indent" part="N" TEIform="l">Nunc quoque post obitum est clarus, ut ante fuit:</l> 
<l part="N" TEIform="l">Maiori cum laude equidem, quam si incubus auri,</l> 
<l rend="indent" part="N" TEIform="l">Magnarum cumulos occuluisset opum:</l> 
<l part="N" TEIform="l">Invisusque bonis, animam exhalasset avaram,</l> 
<l rend="indent" part="N" TEIform="l">Infamem in latebris styx tenebrosa tuis.</l> 
</lg>
</div2>
<div2 id="ChPR.09.09" n="9" type="poem" org="uniform" sample="complete" part="N" TEIform="div2">
<head>Conrado Albino. Elegia VII.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">INsolitos spargi nuper mea naris odores,</l> 
<l rend="indent" part="N" TEIform="l">Cycniferas Varni senserat inter aquas.</l> 
<l part="N" TEIform="l">Hinc Ciceroneae spirabant scilicet aurae,</l> 
<l rend="indent" part="N" TEIform="l">Illinc de melicis dulcia liba favis.</l> 
<pb id="s427" TEIform="pb"/> 
<l part="N" TEIform="l">Instar odorisequi patula quos nare catelli</l> 
<l rend="indent" part="N" TEIform="l">Captabam, voti nescius ipse mei.</l> 
<l part="N" TEIform="l">Sollicitus tamen optabam sentiscere gustu</l> 
<l rend="indent" part="N" TEIform="l">Quid ferret cerebro gaudia tanta meo.</l> 
<l part="N" TEIform="l">Haec versanti animo, tua dulcis epistola venit,</l> 
<l rend="indent" part="N" TEIform="l">Conrade Aonii candida fama chori,</l> 
<l part="N" TEIform="l">Venit, et hinc illinc geminis comitata libellis,</l> 
<l rend="indent" part="N" TEIform="l">Accepta est manibus saepe petita meis.</l> 
<l part="N" TEIform="l">Sensi equidem subito solitas tum plenius auras,</l> 
<l rend="indent" part="N" TEIform="l">Ast ubi constrictis vincula demo libris,</l> 
<l part="N" TEIform="l">Omnia mirifico circum replentur odore,</l> 
<l rend="indent" part="N" TEIform="l">Ceu legerem mixtis lilia cana rosis.</l> 
<l part="N" TEIform="l">Scilicet hic veteres imitandi Sturmius artem</l> 
<l rend="indent" part="N" TEIform="l">Pandebat rari grande laboris opus:</l> 
<l part="N" TEIform="l">Illic mellifluus fundebat mella Melissus,</l> 
<l rend="indent" part="N" TEIform="l">Qualia in alueolis Attica fingit apis.</l> 
<l part="N" TEIform="l">Desisto mirari igitur, dulcesque libellos</l> 
<l rend="indent" part="N" TEIform="l">Iampridem cupida mente animoque lego.</l> 
<l part="N" TEIform="l">Nec mora, nec satias illo desistere coepto</l> 
<l rend="indent" part="N" TEIform="l">Me facit, usque adeo pabula grata placent:</l> 
<l part="N" TEIform="l">Pabula grata animo: quae qui non expetit, illum</l> 
<l rend="indent" part="N" TEIform="l">Turpe rudes inter nomen habere reor.</l> 
<l part="N" TEIform="l">Ergo quod ambrosios totus iam spiro liquores,</l> 
<l rend="indent" part="N" TEIform="l">Nectare quod linguam labraque melle rigo;</l> 
<l part="N" TEIform="l">Hoc Albine tibi acceptum referoque feramque</l> 
<l rend="indent" part="N" TEIform="l">Tu mihi tu tanti primula causa boni.</l> 
<pb id="s428" n="215" TEIform="pb"/> 
</lg>
</div2>
<div2 id="ChPR.09.10" n="10" type="poem" org="uniform" sample="complete" part="N" TEIform="div2">
<head>Ruina turris Sanpetrinae Rostochii. Elegia IX.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">ILla ego sacra domus, lacero quam fornice cernis</l> 
<l rend="indent" part="N" TEIform="l">Ad Varni bifidas, moenia propter, aquas,</l> 
<l part="N" TEIform="l">Prima fui reliquas inter; mihi nomina Petrus</l> 
<l rend="indent" part="N" TEIform="l">Prima dedit, primas hic quoque pastor oves</l> 
<l part="N" TEIform="l">Claviger erudiit monitis, caelumque reclusit,</l> 
<l rend="indent" part="N" TEIform="l">Illius hic etiam nunc <reg orig="monimenta" TEIform="reg">monumenta</reg> vides.</l> 
<l part="N" TEIform="l">Tum mea condebat caput inter nubila turris,</l> 
<l rend="indent" part="N" TEIform="l">E medio alliciens vela ratesque mari,</l> 
<l part="N" TEIform="l">Decaelo quae tacta tamen, lacrimabilis urbi</l> 
<l rend="indent" part="N" TEIform="l">Concidit, infausta non reparanda manu.</l> 
<l part="N" TEIform="l">Ter siquidem denos et plures hactenus annos,</l> 
<l rend="indent" part="N" TEIform="l">Non tamen impatiens, semicremata fui.</l> 
<l part="N" TEIform="l">Imbribus et nivibus circumflua, peruia ventis,</l> 
<l rend="indent" part="N" TEIform="l">Exustisque comis flebile trunca caput.</l> 
<l part="N" TEIform="l">Iam tandem exactis, <orig reg="saeculo" TEIform="orig">seclo</orig> labente, tot annis,</l> 
<l rend="indent" part="N" TEIform="l">Inciderat populo seria cura mei.</l> 
<l part="N" TEIform="l">Iamque iterum sublimis apex meus astra petebat,</l> 
<l rend="indent" part="N" TEIform="l">E mediis Balthes conspiciendus aquis.</l> 
<l part="N" TEIform="l">Iamque resistebat ventis et nubibus ipsis,</l> 
<l rend="indent" part="N" TEIform="l">Spes nova iam nautis, et decus urbis erat.</l> 
<l part="N" TEIform="l">Ergo parabatur solito illi more corona,</l> 
<l rend="indent" part="N" TEIform="l">Aureolo fulgens concavus aere globus.</l> 
<pb id="s429" TEIform="pb"/> 
<l part="N" TEIform="l">Doctrinae huic <reg orig="monimenta" TEIform="reg">monumenta</reg> sacrae, tabulasque placebat</l> 
<l rend="indent" part="N" TEIform="l">Inferre, et patria pro regione preces.</l> 
<l part="N" TEIform="l">Praesto etiam fuerat dubii index bractea venti,</l> 
<l rend="indent" part="N" TEIform="l">Pactaque iam lateri cypria vestis erat.</l> 
<l part="N" TEIform="l">Cum subiti in tenebris miscentes Praelia, saevus</l> 
<l rend="indent" part="N" TEIform="l">Hinc Boreas, illinc Africus, inde Notus,</l> 
<l part="N" TEIform="l">Deiecere iterum coeptae fundamina molis,</l> 
<l rend="indent" part="N" TEIform="l">Ante ortum cecidit turris et ipsa suum.</l> 
<l part="N" TEIform="l">Scilicet has clades caelum paulo ante coruscum</l> 
<l rend="indent" part="N" TEIform="l">Portendit flammae mobilitate levis.</l> 
<l part="N" TEIform="l">Sic iterum iaceo, quin sum deformior, olim</l> 
<l rend="indent" part="N" TEIform="l">Quam fueram, integri fornice compta tholi.</l> 
<l part="N" TEIform="l">Quid faciam? quo me rupto bis vertice vertam?</l> 
<l rend="indent" part="N" TEIform="l">Subveniet cladi quae medicina meae?</l> 
<l part="N" TEIform="l">Fallor an una mihi superest patientia, princeps</l> 
<l rend="indent" part="N" TEIform="l">Virtutum, atque homini commoda, cara Deo.</l> 
<l part="N" TEIform="l">Hac una me consolor, gratesque parenti</l> 
<l rend="indent" part="N" TEIform="l">Sidereo votis officiosa cano,</l> 
<l part="N" TEIform="l">Angelico quod praesidio ductuque ruinam</l> 
<l rend="indent" part="N" TEIform="l">Sustinuit patria deposuitque manu,</l> 
<l part="N" TEIform="l">Vitae hominis quo nullius, domibusque noceret</l> 
<l rend="indent" part="N" TEIform="l">Paucorum, exiguus quas reparare labor.</l> 
<l part="N" TEIform="l">Qui tamen interea fracti fastigia coni</l> 
<l rend="indent" part="N" TEIform="l">Aspicis, exemplo cautior esto meo.</l> 
<l part="N" TEIform="l">Cede Deo, submitte animos, non sperne bidental,</l> 
<l rend="indent" part="N" TEIform="l">Contrahe tranquillo pendula vela mari,</l> 
<pb id="s430" n="216" TEIform="pb"/> 
<l part="N" TEIform="l">Funde preces, ne sint puri mysteria verbi</l> 
<l rend="indent" part="N" TEIform="l">Hic coepta ingrato non diuturna gregi.</l> 
<l part="N" TEIform="l">Neu fera barbaries properantibus ingruat alis,</l> 
<l rend="indent" part="N" TEIform="l">Quod facit, et tenebris eruta templa premat.</l> 
<l part="N" TEIform="l">Neu lapsu graviore ruant sublimia, secumque,</l> 
<l rend="indent" part="N" TEIform="l">Haud raro ut fieri cernimus, ima trahant.</l> 
<l part="N" TEIform="l">Imminet exitium cunctis, iam machina mundi</l> 
<l rend="indent" part="N" TEIform="l">Nutat, et extremos indicat ire dies.</l> 
<l part="N" TEIform="l">Si sapis amotis terrenis omnibus, unum</l> 
<l rend="indent" part="N" TEIform="l">Quaere Deum, superas et meditare domos.</l> 
</lg>
<closer TEIform="closer">Corruit prid. Kal. Octob. media nocte. An. 1575.</closer> 
</div2>
<div2 id="ChPR.09.11" n="11" type="poem" org="uniform" sample="complete" part="N" TEIform="div2">
<head>Christiano Smiterlovio, Patricio Sundensi. Elegia X.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">QUae petis, ecce novae donantur carmina nuptae,</l> 
<l rend="indent" part="N" TEIform="l">Clare vir, et patriae gloria certa tuae.</l> 
<l part="N" TEIform="l">Tu quae mitto boni pacato consule vultu,</l> 
<l rend="indent" part="N" TEIform="l">Atque ea convivis hospitibusque lege.</l> 
<l part="N" TEIform="l">Quin sponso sponsaeque mea dic voce salutem,</l> 
<l rend="indent" part="N" TEIform="l">Et verbis orna munera nostra tuis.</l> 
<l part="N" TEIform="l">Aurea dent alii cum fuluis pocula gemmis,</l> 
<l rend="indent" part="N" TEIform="l">Carmina nos pura mente fideque damus.</l> 
<l part="N" TEIform="l">Quaeris utri sponsum maiori munere donent?</l> 
<l rend="indent" part="N" TEIform="l">Aurea sunt equidem saecula nostra scio:</l> 
<pb id="s431" TEIform="pb"/> 
<l part="N" TEIform="l">Sed tamen aetatis ratio si maior habenda est.</l> 
<l rend="indent" part="N" TEIform="l">Nominis et fluxas gloria vincit opes:</l> 
<l part="N" TEIform="l">Nos ferimus palmam. franguntur pocula casu:</l> 
<l rend="indent" part="N" TEIform="l">Cum domino gemmae divitiaeque iacent.</l> 
<l part="N" TEIform="l">Carmina morte carent, variisque leguntur in oris.</l> 
<l rend="indent" part="N" TEIform="l">Ergo nihil nostro munere maius erit.</l> 
<l part="N" TEIform="l">Commendare igitur nos atque haec nostra novellis</l> 
<l rend="indent" part="N" TEIform="l">Coniugibus certa cum ratione potes.</l> 
<l part="N" TEIform="l">Et facies scimus Longo sic patria felix</l> 
<l rend="indent" part="N" TEIform="l">Tempore, tranquillos sentiat ire dies.</l> 
<l part="N" TEIform="l">Conscriptique patres, et totus in urbe senatus</l> 
<l rend="indent" part="N" TEIform="l">Sundinia, sponso praeside, laetus agat.</l> 
<l part="N" TEIform="l">Sic tua tota domus, soboles, castissima coniunx,</l> 
<l rend="indent" part="N" TEIform="l">Floreat aeterno laeta vigore. Vale.</l> 
</lg>
</div2>
<div2 id="ChPR.09.12" n="12" type="poem" org="uniform" sample="complete" part="N" TEIform="div2">
<head>In N. Chytraei Pratum Pudicitiae.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">DUlce pudicitiae dum pratum pingis et ornas,</l> 
<l rend="indent" part="N" TEIform="l">Quam cuperem pratum longius esse tuum!</l> 
<l part="N" TEIform="l">Totus ut ambrosiis satiarer odoribus, ortis</l> 
<l rend="indent" part="N" TEIform="l">Ex amaranteo germine, flore rosae.</l> 
</lg>
</div2>
<div2 id="ChPR.09.13" n="13" type="poem" org="uniform" sample="complete" part="N" TEIform="div2">
<head>Aliud.</head> 
<lg met="dist" org="uniform" sample="complete" part="N" TEIform="lg">
<l part="N" TEIform="l">Cedite iam manibus culti mortalibus horti,</l> 
<l rend="indent" part="N" TEIform="l">Pulchrior ingenio consitus hortus adest.</l> 
<l part="N" TEIform="l">
<corr sic="Grata" resp="printer" TEIform="corr">Gratia</corr> 
Chytraeo, vivos qui spirat odores, 
</l>
<l rend="indent" part="N" TEIform="l">Quos probat Hesperidum Pieridumque chorus.</l> 
</lg>
<closer TEIform="closer">M. HASLOBIUS</closer> 
</div2>
</div1></body></text>










</TEI.2>