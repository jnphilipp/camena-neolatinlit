<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Antiquitatum angelicarum Novi Testamenti tuba iambica: libri tres.</title>
<title type="sub" TEIform="title">Machine-readable text</title>
<author n="Bisselius" TEIform="author">Bisselius, Iohannes S. i.</author>
<editor TEIform="editor" role="editor">Iohannes Bisselius</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Susanne Mussmann</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/bissel4" type="href" id="bissel4" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">bissel4</note>
<note type="filename" anchored="yes" TEIform="note" place="unspecified">bisseliusantiquitatesnovi.html</note>
<note type="titleimage" anchored="yes" TEIform="note" place="unspecified">bisse001.jpg</note>
<note type="srcfile" anchored="yes" TEIform="note" place="unspecified">bisseliusantiquitatesnovi.xml</note>
<note type="imgpath" anchored="yes" TEIform="note" place="unspecified">bissel4/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Amberg: Burger, 1670.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">02 December 2003</date>
<respStmt TEIform="respStmt">
<name TEIform="name">Susanne Mussmann</name>
<resp TEIform="resp">markup</resp>
</respStmt>
<item TEIform="item">new TEI header</item>
</change>
</revisionDesc>
</teiHeader>

<text><gap id="sampling"/><gap id="German"/><front>
<!-- to define the ID, sm -->
<!-- to define the ID, sm -->
<pb id="s001" n="*1a" TEIform="pb"/>
<pb id="s002" n="*1b" TEIform="pb"/>
<div type="preface" org="uniform" sample="complete" TEIform="div" part="N">
<pb id="s003" n="*2a" TEIform="pb"/>
<head>
Reverendissime Celsissimeque
PRINCEPS, Domine, Domine Clementissime.
</head>
<p TEIform="p">POTERAM fortasse bonas
horas perdere melius, aliud
quidvis litteratum pangendo;
quam exarando (pedibus praesertim cothurnatis) Musarum sanctiorum arcana: qualia pauci perlecturi, pauciores etiam aestimaturi sint. Nec dubito, quin, inassuetis carmina volutare, vel
heroica saltem praeoptaturis, praesens hoc
lucubrationis institutum, aliquanto minus olei sit, quam amurcae, redoliturum. Sed utinam, libris his nihil, nisi lector, deesset; qui non<reg orig="nunquam" TEIform="reg">numquam</reg>, invidia
fatorum, auctorem, etiam commendabilem, destituit. At a Celsitudine quidem
Tua, PRINCEPS humanissime, satis ego, superque, dignationis impetrasse 
<pb id="s004" n="*2b" TEIform="pb"/>
mihi videbor; si, tot ac tantas inter occupationes, aspicere vel titulos inscriptionesque, vel in singulorum limine libellorum Indiculos argumentorum, haud
gravabitur. Ad summam! Acceptasse
scriptum hoc, censeri poterit; quisquis
id non statim abiecerit. nec ideo sese,
doloris ex intemperie, vulsis capillis decalvabunt Antiquitates istae; si fastidientur a delicatioribus: quae sibi prius ipsae
saepius displicuerunt. Nam, ad ceteros,
plebeii genii censores, quod attinet; superbus est, suique nimius aestimator, omnis ille scriptor: qui sibi nondum persuasit; citius ovum noctuae se reperturum,
quam lectorem ullum, omnium approbatorem.</p>
<p TEIform="p">Interim inficias ire non possumus;
plerosque libris inhiantium, fere, (nec
fortassis immerito,) prosam malle, quam
versum: aut, si ligati sermonis pedicis
omnino se deprehendant adstrictos; soluta tamen intermixta, relevari. Nam
alternatione, taedia mitigantur.</p>
<pb id="s005" n="*3a" TEIform="pb"/>
<p TEIform="p">Et ego quidem eiusmodi quidpiam,
iam olim, animo conceperam; gloriae
Tuae destinatum. neque sine caussa.
TAM ingentia namque Tuae CELSITUDINIS in Societatem nostram, et
inprimis Eustadianam, ab ipso mox aditi tui pontificatus initio, benefacta se
profuderunt; quanta sperari temporum
illorum ab angusto sinu non debebant:
ac certe verecundis a rogatoribus vix
audebant. Accisae bellorum iniuriis domesticae res erant. inciderant adversi casus, hinc inde, nec exigui, nec pauci;
multae prorogandi vitam difficultates; arcta foris intusque Ceres, ac penus; et,
in universum, Os (ut aiunt) anni, magnum: et parvo, rariusculoque, non explebile. Subvenisti, munificentissime
PRINCEPS: et hoc, pietate plusquam paterna; Tuismet contractioribus
in fortunis, Te ipsum nobis partitus: et hoc,
frontis illa serenitate, quae Datorem hilarem super omne datum commendat: et
hoc toties, ut interim tamen facilius
<pb id="s006" n="*3b" TEIform="pb"/>
paene verecundiam accipientium, quam
Tuam largientis manum, delassares. Itaque necesse non est, dicere; quidnam
hic, aut illic; quid his, vel istis, et illis, in
rebus, occasionibusve, large, munifice,
clementerque dederis, aut feceris: ostiatim singula percensendo. Derogat Oceani magnitudini; qui fluctus illius, aut
gurgites, computat: et immenso liberalitatis campo detrahit, qui beneficia, vocata sub calculum, in minutias scindit:
ubi, quidquid omnes erant, et omnia;
Tuum unius (post Numen), beneficium
unum, Tuum meritum, Tuum impendium, et gratia, fuerunt.</p>
<p TEIform="p">Quae talia, Tuis, PRINCEPS, hinc
virtutibus, illinc Honoribus, supervenientia; quorundam ingeniorum tempestivum ardorem, ad Inauguralium, et Infulae Tuae, gratulabundos applausus excitarunt. Inter eos autem, et ego tunc aliquid scripturiebam potius, quam scribebam; in munificentiae Tuae laudes effundi gestiens: subtimide tamen; et, vel
<pb id="s007" n="*4a" TEIform="pb"/>
actum agere, mihi visus; vel minus circumspecte laudaturus. Nam et, ubi res ipsa
palam loquitur; ibi verba silentii veniam accipiunt: et apud Principes, facere
praecellenter, quam praedicari, malentes,
ipsa saepe praeconii veritas, faciem induit
assentationis. Perfregi tamen ego, perrupique, timidum pudorem: tandemque,
non mea magis, quam praesidum quoque
meorum, summa sponte motus, impetum concepi; Tuis honoribus, et pectori, RATIONALE (sicut inscribebam) AARONICUM appendendi:
genus scriptionis, ECClesiastici magis argumenti, quam styli; quo, distinctis duodecim in gemmis, totidem Eustadianae
Sedis episcopos, suis quemque Virtutum
gestorumque coloribus internoscendos,
ostentare meditabar: ad imitationem
propositos, fere talem, qualem ad exemplar plerumque Divi <name type="religion" TEIform="name">Martini</name>, Turonensium antistitis, exigere solemus;
quem Ecclesia, non in se solo (reor), sed
in multis adhuc utique successoribus, et,
<pb id="s008" n="*4b" TEIform="pb"/>
(quod caput est), in <name type="religion" TEIform="name">Christo</name>, supervivere
gloriatur, Gemmam Sacer dotum. Quod
idem cur non et in <name type="person" TEIform="name">Wilibaldo</name>, protomysta suo, sibi, proportionis certo modulo, gratuletur Eustadium? qui, Philippi successoris eius simplicissimo, sed vel
idcirco verissimo quoque, verborum elogio, testimonioque, neglector suae quietis, refuga propriae voluntatis, laboris appetitor; denique dives in conscientia fuit,
humilis ad merita, superbus ad vitia. magnae sine dubio laudes!</p>
<p TEIform="p">Hos igitur, horumque similes alios,
<rs type="person" n="Wilibaldus" TEIform="rs">Wilibaldaeae</rs> Sedis possessores, exornandos mihi sumpseram. Et quidem ardenter manum iam admoveram; sed utique,
maiores ad opus illud animos afferentem, quam vires. quod tunc patuit, cum,
aliquousque iactis fundamentis, exorsus
essem, antecessorum, ac subsequentium
pontificum, inter sese gesta, gloriamque,
miscere. vertiginem enim sensim offundere conatibus meis argumenti maiestas, et altitudo, deprehendebatur.
<pb id="s009" n="*5a" TEIform="pb"/>
Nec adhuc tamen a coeptae compositionis tela deterrebar: quo minus, si non
paria meritis, Princeps, tuis, at votis saltem meis blandientia, contexere niterer:
Singulis Episcoporum gemmis Aaronicis,
soluto stylo deductis, singula ligati sermonis epigrammata subnectere conando. Verum enimvero, sicut omnia mortalium sunt, eventuum casuumque rotis obnoxia; mutatus paullo post locus,
et functio, caelique placidioris haustus;
instituti laboris rationes omnes, una cum
Aaronaeo Rationali, mihi conturbaverunt:
aliisque, tota viarum regione discrepantibus, curarum labyrinthis implexo; contexti prioris universum et stamen absecuerunt, et filum; invito certe dolentique: quod non tam ego laborem, quam
me labor ipse gemmarius, destituisset.
Sed nimirum, quae sursum deorsumque
res tunc omnes ferebat; nobis invicem
et ipsa ferenda Sors rerum fuit.</p>
<p TEIform="p">Cum autem mihi, longe post, in mentem, ac memoriam, incidissent, partim
<pb id="s010" n="*5b" TEIform="pb"/>
quidem, ex ipso Gemmarum pontificii
Rationalis numero; partim autem ex Apocalypsis quoque Lectione sacra, Duodecim portarum Ecclesiae, seu militantis, seu triumphantis, margaritae, quae totidem illic <name type="religion" TEIform="name">ANGELI</name> dicuntur: <orig reg="solacium" TEIform="orig">solacium</orig> mihi capere videbar ex eo posse;
si gemmis meis amissis margaritas, si virtutibus hominum virtutes illas caelestes,
si demum Episcopis Angelos, substituere liceret. Non autem arbitrabar; in his
ipsis, (tametsi numero duodecim unitatum ad scrupulum usque non inhaererem) ab illa gemmarum, aut margaritarum, Dodecade, prorsus, et in universum,
me discessurum: cum, in Novi saltem
Testamenti, beatis spiritibus, non duodecim duntaxat Angelos, sed plusquam duodecim legiones Angelorum, inveniremus.
Huius etenim multitudinis erant; qui
capto <name type="religion" TEIform="name">Christo</name> suppetias laturi fuerant in
Olivarum horto. Nec minoris fortasse
numeri; qui revertenti de praelio contra Sathanam eidem, in occursum, et
<pb id="s011" n="*6a" TEIform="pb"/>
gratulationis officium, effundebantur. Quidni vero duodecim et illa
legionum censum <orig reg="expleverit" TEIform="orig">explerit</orig>, multitudo militiae caelestis - exercitus; <name type="religion" TEIform="name">Christo</name> nato, laudantium Deum, eiusque Gloriam, cum
Pace mortalium publica, promulgantium? quando (quod divinus Paulus ait)
primogenitum suum introducens in orbem
terrarum aeternus Pater, imperavit; Ut
ador arent eum OMNES ipsius Angeli:
quorum, apud Iobum, ideo non est numerus; quia super omnem numerum est.
Quis denique duodecim legionibus inferiores fuisse censeat eas, quae redeuntem in caeli Regiam DEI filium, Angelorum copiae stiparunt, et comitatae
sunt? siqua (velut debet) <name type="person" TEIform="name">Gregorio Nysseno</name>, <rs type="place" n="Laurentum" TEIform="rs">Laurentio</rs>que <rs type="person" n="Iustin" TEIform="rs">Iustiniano</rs>, cum aliis,
assertionum auctoritas est. Tanto confidentius igitur, et animosius, a Rationali gemmisque, iam depositis, ad uniones
illos, quos dixi, novi scilicet foederis beatos <name type="religion" TEIform="name">ANGELOS</name>, me contuli contexendos: cum praesertim et alia me
<pb id="s012" n="*6b" TEIform="pb"/>
subinde recentior, eaque, sicut novissima, sic
plane palmaria, scribendi caussa, validius ad se raperet; quae mihi laboris missionem iam nullam indulgeret.</p>
<p TEIform="p">Ecce namque, cum haud ita multum ante CELSITUDINIS Tuae pontificatus - initia, Germaniis nostris illa bellorum Aquilonarium incidissent ferruginea turbidaque tempora; quae caelum
terris, et has Tartaro, miscere minitabantur: inventi sunt homines, qui quidvis in quemvis auderent; ne Superorum
quidem habita ratione. Neminem hic
flagellabo mortuum. ferat quisque, tuleritque, quod fecit! et in auctores suos eorum prave - merita relapsa sint! Hoc solum dico: fuisse tunc ea mortalium
monstra quaedam, nec pauca; quae sibi
viderentur immortalia; sed ubique mortes, uti Dii quidam funerum, ac bustorum,
crearent: homines aio, pancratice valentes, gladiatorie saginatos, <rs type="person" n="Thraso" TEIform="rs">Thrasonice</rs>
ventosos, <rs type="myth" n="Titan" TEIform="rs">Titanice</rs> vultuosos, bonorum
spoliis onusta plaustra trahentes;
<pb id="s013" n="*7a" TEIform="pb"/>
argenti fontes, et auri montes, ac regionum, urbium, arciumque deditiones,
sibi destinantes: aut, si spes ea decollasset, dolori suo, per aeque sacra profanaque pessum data, truculente litantes, In
ea tunc ergo calamitate, non sine magna
Tuae postea civitatis parte, Collegium
quoque Societatis Eustadianum, una cum
Templo suo deustum, pulverulentis rudetis illis, ac cineribus, incubuit. In his
autem, cum et hoc iaceret; et illud resurrecturum <reg orig="nunquam" TEIform="reg">numquam</reg> esset: Tuae,
PRINCEPS <name type="person" TEIform="name">MARQUARDE</name>, Celsitudinis ingens, ac religiose munificus, inventus est animus; cuius impendiis utrumque maximis, excitatum denuo, sese recuperaret; et a pedibus ac fundamentis, ad usque culmen et caput, erigeret. Orsus es igitur, egregius sacrorum et Pontifex et architectus; nec orsus tantum modo, sed magnanima pariter, et indefessa, structurae constantia
perfecisti, caelo sacratam Aedem; gymnasticam Musis sedem; ac Societati
<pb id="s014" n="*7b" TEIform="pb"/>
nostrae redivivam coloniam: in quibus
sanctae liberalitatis Tuae, scientiarumque
providae curae, <orig reg="monumentum" TEIform="orig">monimentum</orig>, (ut cum
Horatio loquar) aere perennius, es emolitus.</p>
<p TEIform="p">Quod autem ad rem propius accedit, ac, de TEMPLO praesertim resuscitato, praeteriri nefas esset; id, illud ipsum nomen, ac titulum, quem olim,
ab Antecessore Tuo religiosissimo sibi tributum acceperat, SANCTORUM inquam <name type="religion" TEIform="name">ANGELORUM</name>, (et praecipue
CUSTODUM), optima restitutum,
non fide minus, quam pietate Tua, recepit: ut dicatur et hodie, quod dictum
initio fuerat; et sit nunc quoque, quod
erat olim, Caeli Principum, ac primaevorum Spirituum: imo vero, non prorsus,
quod, et quale, fuerat; sed a se non
modice, sicut temporibus, ita facie, diversum. Stat enim aedes haec Angelica
recentior, eo splendore dignitateque totius reparatae molis: ut, nisi procubuisset illo tunc atro die; nunc utique tam
<pb id="s015" n="*8a" TEIform="pb"/>
conspicue staturum haud foret: adeoque
(quod, in humanis evenire non<reg orig="nunquam" TEIform="reg">numquam</reg>,
sed rarius, experimur) videri potuerit,
illi Templo, connexaeque moli, suusmet
in aliquo profuisse casu; ut ex hostili
flamma splendidius emicaret: posthacque
diceretur; Quid, et quorum furiis, aliquando non fuisset; et cuius, e diverso,
sancta munificentia nunc rursus esset: adeoque, miranda conversione rerum et
eventuum, ex unis et eisdem incendiariis facibus, suum, et nefariis illis Herostratis tenebrarum supplicium; et Celsitudini Tuae clarissimi nominis immortalitas, proveniret: illi fortassis arderent;
Tu resplenderes.</p>
<p TEIform="p">Hoc quidem certe fulgore, PRINCEPS religiosissime, dignissimus es, erisque semper; qui magnum hoc aedificii
nobilis impendium, post ter <abbr expan="optimum maximum" TEIform="abbr">opt. max.</abbr>
DEUM, beatis illis spiritibus praestitisti:
dominumque Tuum, caeli terraeque regem, Christum, qua parte licuit, imitari
conatus; id, quod ille fecit, et adhuc
<pb id="s016" n="*8b" TEIform="pb"/>
<orig reg="cotidie" TEIform="orig">quotidie</orig> facit, (in electis nimirum ad
gloriam hominibus, Luciferi lapsui succenturiandis) ANGELORUM et Tu quodam modo RUINAS IMPLEVISTI.</p>
<p TEIform="p">Sint ergo Tuae CELSITUDINIS
<orig reg="incluto" TEIform="orig">inclito</orig> Nomini, titulis et caussis iis omnibus, quas supra memoravi, iure quam
optimo, meae, super Angelis; Angelis; Angelorum autem, super incolumitate Tua, vigiliae consecratae. Festo resurgentis Christi die; post Christum natum, anno <abbr expan="1670" TEIform="abbr">M. DC. LXX.</abbr>
</p>
<trailer TEIform="trailer">
<abbr expan="Illustrissimae Reverendissimaeque" TEIform="abbr">Ill. mae Rev. maeque Celsitudinis V. ae</abbr>
Servorum infimus <name type="person" TEIform="name">Ioannes Bisselius</name>, <abbr expan="?" TEIform="abbr">S. I.</abbr>
</trailer>
</div>
<pb id="s017" n="*9a" TEIform="pb"/>
<pb id="s018" n="*9b" TEIform="pb"/>
<pb id="s019" n="*10a" TEIform="pb"/>
<div type="dedication" org="uniform" sample="complete" TEIform="div" part="N">
<head>
Amice Lector.
</head>
<p TEIform="p">Iam  in operis prioris vestibulo te praemonui; res Angelorum gestas, Novi quoque Testamenti, non secus, ac Veteris, ANTIQUITATUM iure, tituloque, censeri: si praesertim ad Angelorum illa prodigia conferantur, quae, post historias Canonicas ad metam perductas, novissimis denique temporibus, ac saeculis, evenerunt; et
necdum evenire desinunt.</p>
<p TEIform="p">Et alioqui sane, si vel postremarum aetatum Acta nulla proferri possent Angelorum: illa sola, quae Novum intravere testamentum, et hic a me composita sunt;
ab annis iam plusquam mille sexcentisque
peracta, senii maius aevum, quam
Mathusalem ullus, adepta sunt. Quonam
ergo iure, nomine privarentur Antiquitatis; quae novitatem habent, tam vetustam?
Vale.</p>
</div>
<div type="approbation" org="uniform" sample="complete" TEIform="div" part="N">
<pb id="s020" n="*10b" TEIform="pb"/>
<head>
APPROBATIO.
</head>
<p TEIform="p">EGo <name type="person" TEIform="name">Iacobus Rassler</name>, Societatis <name type="religion" TEIform="name">IESU</name>, per superiorem <name type="place" TEIform="name">Germaniam</name>, Praepositus Provincialis, Antiquitatum Angelicarum tubam iambicam, Gestorum
novi testamenti Libris Tribus
deductam, a <abbr expan="?" TEIform="abbr">P.</abbr> <name type="person" TEIform="name">Ioanne Bisselio</name>, Societatis nostrae Sacerdote, et a Censoribus probatam, pro potestate,
a <abbr expan="P Nostro" TEIform="abbr">P.re N.ro</abbr> <name type="person" TEIform="name">Ioanne Paulo Oliva</name>,
universae Societatis Praeposito Generali, accepta, in lucem, per typum, dari permitto. In cuius rei
fidem, hoc testimonium, chirographo et sigillo officii mei munitum, dedi. <name type="place" TEIform="name">Ambergae</name>, <date value="1669-Mai-10" TEIform="date">1O. Maii 1669.</date></p>
<trailer TEIform="trailer">
Iacobus Rassler.
</trailer>
</div>
<titlePage TEIform="titlePage"><titlePart type="main" TEIform="titlePart">
TUBAE IAMBICAE
ANTIQVITATUM
ANGELICARUM
NOVI TESTAMENTI
</titlePart></titlePage>
</front><body><div1><p/></div1></body></text>












</TEI.2>