<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
	<teiHeader type="text">
		<fileDesc TEIform="fileDesc">
			<titleStmt TEIform="titleStmt">
				<title TEIform="title">Opera poetica.</title>
				<title type="sub" TEIform="title">Machine-readable text</title>
				<author n="Morhof" TEIform="author">Morhof, Daniel Georg</author>
				<editor TEIform="editor" role="editor">Morhof, Daniel Georg</editor>
			</titleStmt>
			<editionStmt TEIform="editionStmt">
				<edition TEIform="edition">XML version, markup prototype, December 1999</edition>
				<respStmt TEIform="respStmt">
					<name TEIform="name">?</name>
					<resp TEIform="resp">markup</resp>
				</respStmt>
			</editionStmt>
			<publicationStmt TEIform="publicationStmt">
				<publisher TEIform="publisher">Camena</publisher>
				<address TEIform="address">
				  <addrLine TEIform="addrLine"><anchor n="http://www.uni-mannheim.de/mateo/camena/morhof1" type="href" id="morhof1" TEIform="anchor"/></addrLine>
				</address>
			</publicationStmt>
			<notesStmt TEIform="notesStmt">
 			 <note type="href" anchored="yes" TEIform="note" place="unspecified">http://www.uni-mannheim.de/mateo/camena/</note> 
			 <note type="pathname" anchored="yes" TEIform="note" place="unspecified">morhof1</note>
 			 <note type="filename" anchored="yes" TEIform="note" place="unspecified">morhofpoemata.html</note>
 			 <note type="titleimage" anchored="yes" TEIform="note" place="unspecified">morhof0002.jpg</note>
		 	 <note type="srcfile" anchored="yes" TEIform="note" place="unspecified">morhofpoemata.xml</note>
  			 <note type="imgpath" anchored="yes" TEIform="note" place="unspecified">morhof1/jpg</note>
			 <note type="imgtype" anchored="yes" TEIform="note" place="unspecified">html</note>
			</notesStmt>
			<sourceDesc default="NO" TEIform="sourceDesc">
				<bibl default="NO" TEIform="bibl">Luebeck: P. Boeckmann, 1697.</bibl>
			</sourceDesc>
		</fileDesc>
		<encodingDesc TEIform="encodingDesc">
			<editorialDecl default="NO" TEIform="editorialDecl">
				<p TEIform="p">Regeln fuer die Texterfassung 12/2000</p>
			</editorialDecl>
			<refsDecl TEIform="refsDecl" doctype="TEI.2">
				<p TEIform="p">not necessary</p>
			</refsDecl>
		</encodingDesc>
    <profileDesc TEIform="profileDesc">
		<creation TEIform="creation">morhof1</creation>
		<textClass default="NO" TEIform="textClass">
			<classCode TEIform="classCode">morhofpoemata</classCode>
		</textClass>
    </profileDesc>
		<revisionDesc TEIform="revisionDesc">
			<change TEIform="change">
				<date TEIform="date">20 November 2003</date>
				<respStmt TEIform="respStmt">
					<name TEIform="name">Ruediger Niehl</name>
					<resp TEIform="resp">markup</resp>
				</respStmt>
				<item TEIform="item">typed text -structural tagging complete - no semantic tagging - no spell check</item>
			</change>
		</revisionDesc>
	</teiHeader>











<text><body><div1 type="book">
<div2 id="MoPL.09.01" n="1" type="book" org="uniform" sample="complete" TEIform="div2" part="N">
<pb id="s0903" n="857" TEIform="pb"/>
<head>JOCORUM LIBER.</head>
<pb id="s0904" n="858" TEIform="pb"/>
<div3 id="MoPL.09.01.01" n="1" type="poem" org="uniform" sample="complete" TEIform="div3" part="N">
<head>LESSUS IN CICONIAM ADRIANUM. Carmen juvenile et ludicrum, Rostochii olim Anno 1659. nunc denuo, Amicorum rogatu, editum, auctum et interpolatum Anno 1567.</head>
<opener TEIform="opener"><salute TEIform="salute">Admodum Reverendo et Amplissimo Viro, JOSUAE ARNDIO, Theologo et Polyhistori celeberrimo, Serenissimo Duci Mecklenburgico, GUSTAVO ADOLPHO a Concionibus et Consiliis sacris, Fautori et Amico bonoratissino S. P. D. D. G. M.</salute>&gt;
NOn ad Cimbros nunc ita abii, Vir Amplissime, ut et ab Amore tuo abirem, et nominis tui, totque beneficiorum memoriam animo simul ejicerem. Obversabuntur ista animo, eaque inter familiares meos depraedicabo, cum alia ratione vix mihi grato esse liceat. Quid enim non Musae nostrae tibi debent? quae favore tuo subnixae, manu tua sublatae, si non in primis, saltem in secundis tertiisque Parnassi subselliis ausae sunt consistere. Commodum ergo, uti semper, ita nunc Tu in mentem, cum lessum in Ciconiam Bodockianam denuo amicorum rogatu prelo subjicere paro, quam nomini tuo sacram volo. Et cur non velim? cum ejus auspiciis in notitiam tuam primum pervenerim,
<pb id="s0905" n="859" TEIform="pb"/>
et ab ipsius Serenissimi tui Principis, PII, FELICIS, INCLUTI Clementia publicum famae Impetraverim suffragium. Ex eo Musis et Apollini dedicavi optimam avem, quam inter Deos Patronum non invenisse miror; cui tamen nec Aquilam nec Pavonem (pace Jovis et Junonis dicam) temere praetulerim. At Theologo non conveniet munus hoc, dixeris. Sed Pietatem professo piissima avis recte dicabitur, quae regium quondam symbolum in Aegyptiorum sceptris exhibuit; cujus spectabatur in Caesarum nummis effigies, PIETATIS AUGUSTAE imago pulcerrima. Leve hoc aliquis et ludicrum carmen dicet? Dicat: Neque enim famam ex illa ave aucupor, vel, ut sublimis videar, nunc, quod proverbio dicitur, Aves quaerere, aut <gap desc="Greek words" TEIform="gap"/> gestio; nec illam Psaphonis quandam avem aliquis crediderit. Si quae autem speranda illi fama, Tu alas, ceu Daedalus quidam, addes, quibus per ora virum volitet. Ego nunc denuo manumitto, emancipo, potestatique tuae trado olim gratissimam Tibi avem, neque nunc, uti spero, ingratam. Facile Tu arcebis <gap desc="Greek word" TEIform="gap"/> Accipitres, Corniculas Aesopicas, aliasque inebras et arculas aves, easque abire <gap desc="Greek words" TEIform="gap"/> jubebunt Musae, quibus in <gap desc="Greek word" TEIform="gap"/> et <gap desc="Greek words" TEIform="gap"/> exercetur judicium. Quod si Apollin Delphico avicularum quondam plumae oblatae, nec Tu spernes exile hoc munus. Et vellem ejusdem Ciconiae ubique plae etiam hic imitari liberalitatem, quae, Aeliano memorante, Tarentinae cuidam viduae, crus sibi fractum restituenti, gemmam pretiosissimam pro sostro in sinum conjecerat. At malui nunc Ciconiam offerre ipsam; ut videas me, tam animo, quam opere ipso voluisse <gap desc="Greek word" TEIform="gap"/> <signed TEIform="signed">Vale.</signed></opener>
<pb id="s0906" n="860" TEIform="pb"/>
<opener TEIform="opener"><salute TEIform="salute">QUIRITES. EXEQUIAS. PIISSIMO. VOLUCRI. CICONIAE. ADRIANO. QUEM. VIR. NOBILISSIMUS. ET. AMPLISSIMUS. LAURENTIUS. BODOCK. INTEGRO. BIENNIO. HOSPITIO. LIBERALI. EXCEPERAT. NUNC. INFICETO. FACINORE. TRUNCATO. QUIBUS. COMMODUM. EST. IRE. HEM TEMPUS. EST. TU. IMPRIMIS. INDUPER ATOR. REGIONIS. JUNONIAE. AQUILA. TU. S. P. Q. AERIE. VOSQUE. CETERI. CIVES. REGNI. SUBLUNARIS. AD. UNUM. OMNES. MAXIMI. MEDIOXIMI. MINIMI. ALIGERI. TAM. JUVENES. QUAM. SENES. ADESTOTE. ADVOLATE. ET. AUDITE. SULTIS. VESTRO. GREGALI. PARENTANTEM. D. G. M.
<pb id="s0907" n="861" TEIform="pb"/>
VIRO NOBILISSIMO, ET AMPLISSIMO LAURENTIO BODOCK, Phil. et J. U. D. SERENISS. DUCIS MEKLENB. CONSILIAR. INTIMO, AC HISTORIOGRAPHO, Eloq. Prof. Facultatis Philosoph. SENIORI spectabili.</salute> VIR NOBILISSIME,
INvitaverat me ante aliquot dies ad hoc carmen scribendum Vir longe eruditissimus, cui me meaque aliquando non displicuisse saepe tacitus ac in sinu gaudeo: Acceperat enim, nescio quo casu, fata tuae Ciconiae. Putabam ergo, me invenisse, non quod pueri in faba, quod una duos dealbare poteram parietes fidelia: illi obsequiosus et Tibi non ingratus. Admovi igitur calamum, et paulatim me sacer ille furor incessebat; veluti qui sub cinere latet ignis ad ventuli afflatum solet elucere. Moliebar quidem ab initio <gap desc="Greek words" TEIform="gap"/> et abripuit illud largior Castalii fontis affluxus in hoc carminis diluvium, et abripuisset porro, nisi quis mihi virgilianum illud: Claudite jam rivos, succlamasset. Multa sane fateor adhuc poterant satis lepide fingi; Plura quidem meditatus eram ipse, quae hic non incommode dici posse arbitrabar: Sed alia praevenru suo succrescentia loco illa exclusere ac numero. Adeo difficile mihi erat hic pedem ponere et manum tollere. Accipe igitur, Vir clarissime, carmen hoc, ut a matre calamo venit, nec secunda cura elimatum. Quid enim gravitas in materia, quae levis censenda esset, nisi
<pb id="s0908" n="862" TEIform="pb"/>
ad tuas manus perveniret? Et quis Cato, quis Fronto invideat jocis candidis? A tali enim urbanitate qui absunt, ab humanitate abesse censendi sunt. Per tuas itaque delicias, quas Tibi erupuit inficeta manus, Te obtestor, accipe levidensem hunc lessum, et simul animum
<signed TEIform="signed">Amplissimi Nominis Tui Observantisimi D. G. MORHOFI.</signed></opener>
<lg met="hexa" org="uniform" sample="complete" TEIform="lg" part="N">
<l TEIform="l" part="N">FLete nefas Musae, periit sanctissimus ales,</l>
<l TEIform="l" part="N">Et Domini pia cura sui, praeclara volantum</l>
<l TEIform="l" part="N">Gloria et aerii pulcerrima portio mundi.</l>
<l TEIform="l" part="N">Non indigna loquor: neque erit minor inde dolori</l>
<l TEIform="l" part="N">Naenia, nec justas quisquam damnare querelas</l>
<l TEIform="l" part="N">Audeat, ut fatuae lamenta ingloria linguae.</l>
<l TEIform="l" part="N">Vilior exequias olim canis et sua cervus</l>
<l TEIform="l" part="N">Busta Maronis habet. tuus, o Schoeneia Vi go,</l>
<l TEIform="l" part="N">Aura Caledoniis tumulos invenit in agris.</l>
<l TEIform="l" part="N">Efferus exstinctos Parthus flevisse jugales</l>
<l TEIform="l" part="N">Creditur. Ipse suo Pellaeus funera Rector</l>
<l TEIform="l" part="N">Duxit equo cessitque novis in nomina muris</l>
<l TEIform="l" part="N">Bucephalus pulcri portator ponderis. Ipse</l>
<l TEIform="l" part="N">Aerea Caesareus meruit monumenta caballus.</l>
<l TEIform="l" part="N">Multum ploratas quondam Memphitica feles</l>
<l TEIform="l" part="N">Extulerat regio pugnantesque unguibus ursos.</l>
<l TEIform="l" part="N">Sic te, mime, plagae viridis regnator Eoae,</l>
<l TEIform="l" part="N">Psittace, Papinius funesto carmine flevit,</l>
<l TEIform="l" part="N">Gentilemque suum Passertius. Est sua brutis</l>
<l TEIform="l" part="N">Virtus et genii solers imitatio nostri,</l>
<l TEIform="l" part="N">Est Pietas justique tenor, magnisque vehendum</l>
<pb id="s0909" n="863" TEIform="pb"/>
<l TEIform="l" part="N">Laudibus. Et niveis inter spelaea ferarum</l>
<l TEIform="l" part="N">Cana alis volat et Concordia sanctas</l>
<l TEIform="l" part="N">Lauru nexa comas. Puerum Cretaea Tonantem</l>
<l TEIform="l" part="N">Capra piis quondam fertur satiasse papillis,</l>
<l TEIform="l" part="N">Clavigeroque satus nutricis ab ubere cervae</l>
<l TEIform="l" part="N">Lac fidum suxit. Vatem quis pavit Eliam?</l>
<l TEIform="l" part="N">Corvus erat. Quantis rapuit te, Androde, periclis</l>
<l TEIform="l" part="N">Infamis feritate Leo, plaudente popello,</l>
<l TEIform="l" part="N">Mitia cum manibus generoso basia labro</l>
<l TEIform="l" part="N">Figeret innocuaeque agitaret verbera caudae.</l>
<l TEIform="l" part="N">Scilicet hoc cautus mortales finxit ad instar</l>
<l TEIform="l" part="N">Japetdoniades et ab artubus ille ferarum</l>
<l TEIform="l" part="N">Consuit humani compagem corporis omnem.</l>
<l TEIform="l" part="N">Jam leo bile tumens homini miscetur et anguis</l>
<l TEIform="l" part="N">Calliditas pro parte rata candorque columbae,</l>
<l TEIform="l" part="N">Simplicitasque agni: jam vis animusque caballi</l>
<l TEIform="l" part="N">Involat in mentes asinique trahentis caudam</l>
<l TEIform="l" part="N">Segnities. Vultus norma formantur eadem.</l>
<l TEIform="l" part="N">Huic torva stat fronte caper; huic plurima Vulpes</l>
<l TEIform="l" part="N">Per facies oculosque meat, vel amica luto sus</l>
<l TEIform="l" part="N">Ora in Pyramidem Mareotida traxit: at illi</l>
<l TEIform="l" part="N">Caesareum lunata aquilae concedere nasum</l>
<l TEIform="l" part="N">Rostra solent et prolixo crotalistria cornu.</l>
<l TEIform="l" part="N">Si jam debemus nostros animalibus ortus;</l>
<l TEIform="l" part="N">Quanta o quanta tuae dabitur reverentia genti,</l>
<l TEIform="l" part="N">Dux volucrum, infando sublata Ciconia casu,</l>
<l TEIform="l" part="N">Quam gemit aerius lessu clangente senatus.</l>
<l TEIform="l" part="N">Occidit ille probus miserandis ictibus ales,</l>
<l TEIform="l" part="N">Occidit ante diem volucer, quo Juno patente</l>
<l TEIform="l" part="N">Non similem fert alma sinu, sacer, optimus, insons,</l>
<l TEIform="l" part="N">Castus, nec peregrinae impurus praedo maritae,</l>
<l TEIform="l" part="N">In pullos pius et gravidorum aetate parentum</l>
<pb id="s0910" n="864" TEIform="pb"/>
<l TEIform="l" part="N">Bajulus. Ille feros nunquam exarmatur in ungues,</l>
<l TEIform="l" part="N">More Aquilae miluique, nec insidio sus inermes</l>
<l TEIform="l" part="N">Insectatur aves pedibusque eviscerat uncis.</l>
<l TEIform="l" part="N">Laudatum tumidus pavo non ventilat Argum,</l>
<l TEIform="l" part="N">Nec Corvus per inane boat, furtivaque captat</l>
<l TEIform="l" part="N">Pabula, nocturnumque agit ater Stentora bubo:</l>
<l TEIform="l" part="N">Sed nec ab injustis immunem reddere fatis</l>
<l TEIform="l" part="N">Aut valuit pietas, aut fraudum nescia Virtus.</l>
<l TEIform="l" part="N">Musis sacra dies erat et celebrata Camenis</l>
<l TEIform="l" part="N">Orgia festivo decorabant incluta plausu</l>
<l TEIform="l" part="N">Pectora et aeterni sacrarant montis alumnos,</l>
<l TEIform="l" part="N">Innuba queis titulis laurus nascentibus ora</l>
<l TEIform="l" part="N">Auxerat. Extremus removebat pabula Vesper</l>
<l TEIform="l" part="N">Depletas ducturus ad ebria gaudia mensas:</l>
<l TEIform="l" part="N">Ecce, (quis ille fuit? quis tanto crimine sontes</l>
<l TEIform="l" part="N">Imbuit Erro manus?) petulante tenebrio dextra</l>
<l TEIform="l" part="N">Indevitato trajecit plumea telo.</l>
<l TEIform="l" part="N">Pectora avemque gravi suppressam lumina somno</l>
<l TEIform="l" part="N">Ter quater ultrices contra vibraverat alas,</l>
<l TEIform="l" part="N">Ter revoluta solo est; altum tamen abdita vulnus</l>
<l TEIform="l" part="N">Laxat vincla animae, colloque supina remisso</l>
<l TEIform="l" part="N">Rostra cadunt: veluti subito ictus vulnere miles,</l>
<l TEIform="l" part="N">Cui sopor hostili male cautus nube fefellit</l>
<l TEIform="l" part="N">Lumina; it ille suum morti vicinus in hostem,</l>
<l TEIform="l" part="N">Semivigilque pigram stringit labente machaeram</l>
<l TEIform="l" part="N">Impete; mox gelido confundens Morphea fratri</l>
<l TEIform="l" part="N">Sternitur, et pulcra titubat quoque truncus in ira.</l>
<l TEIform="l" part="N">Quid meruit volucrum pulcerrimus? an quod iniquus</l>
<l TEIform="l" part="N">Arbiter arcanis effutiat acta latebris?</l>
<l TEIform="l" part="N">Ceu Larissaeae tu furta Coronidos olim</l>
<l TEIform="l" part="N">Corve loquax: nam si tunc non virtute fideque</l>
<pb id="s0911" n="865" TEIform="pb"/>
<l TEIform="l" part="N">Inventasque necat per devia rura lacertas,</l>
<l TEIform="l" part="N">Inque putri ranas, crepitacula barbara, limo:</l>
<l TEIform="l" part="N">Quod probus et bonus est, meritis benefacta rependit,</l>
<l TEIform="l" part="N">Castusque illustri laceravit adultera morsu</l>
<l TEIform="l" part="N">Lumina. <note anchored="yes" TEIform="note" place="unspecified"> Gid. Aelian. de Animalib. l. 2. G. 19.</note>  Non scelus hic. Nulla hic vestigia fraudis,</l>
<l TEIform="l" part="N">Nec labes. Digno non illum carmine Cygnus</l>
<l TEIform="l" part="N">Extulerit; quamvis Lydi prope stagna Caystri</l>
<l TEIform="l" part="N">Inchoet ore sacrum, proprii sibi praefica fati.</l>
<l TEIform="l" part="N">Deficiente melos et aventes mulceat auras.</l>
<l TEIform="l" part="N">At tu, quisquis eris, ne sperne, Avicida, volucres</l>
<l TEIform="l" part="N">Vindictamque gregis teneri. gravis ira volantum est.</l>
<l TEIform="l" part="N">Sunt ungues, sunt rostra tuo minitantia crini.</l>
<l TEIform="l" part="N">Iliacum Jovii portator fulminis olim</l>
<l TEIform="l" part="N">Abstulerat puerum. Luit huic divina Prometheus</l>
<l TEIform="l" part="N">Viscere furta suo. Tityo jecur eruit uncus</l>
<l TEIform="l" part="N">Vultur ob aethereae stupra intentata Dianae.</l>
<l TEIform="l" part="N">Ibyce, fida tuam vindex justissima mortem</l>
<l TEIform="l" part="N">Grus docuit. Queritur densis Philomela sub umbris</l>
<l TEIform="l" part="N">Threiciumque etiam nunc murmurat illa Tyrannum.</l>
<l TEIform="l" part="N">Non Tibi Chaoniae stent inter fercla columbae,</l>
<l TEIform="l" part="N">Non perdix turdusque nec asso corpore Gallus,</l>
<l TEIform="l" part="N">Martinique tuis cadat insons hostia mensis.</l>
<l TEIform="l" part="N">Casta veni Lucina, tuum nam creditur illud</l>
<l TEIform="l" part="N">Esse animal pueris longum clamantibus: Evax!</l>
<l TEIform="l" part="N">Pulcra Ciconia, da fratrem parvamque sororem:</l>
<l TEIform="l" part="N">Huc ades, atque tui jam ulciscere fata clientis.</l>
<l TEIform="l" part="N">Vos o plumosis qui verritis aera pennis,</l>
<l TEIform="l" part="N">Ultima gentili persolvite munera vestro.</l>
<l TEIform="l" part="N">Nec soli plangunt nivei sua funera Cygni;</l>
<l TEIform="l" part="N">Non et apes, tectis cum corpora luce carentum</l>
<l TEIform="l" part="N">Exportant; crepitante grues prope Strymona luctu</l>
<pb id="s0912" n="866" TEIform="pb"/>
<l TEIform="l" part="N">Exequias fama est denatae ivisse gregali.</l>
<l TEIform="l" part="N">Assyrium bustis Phoenix apportet amomum,</l>
<l TEIform="l" part="N">Sicaniumque crocum Panchaeaque tura et olentes</l>
<l TEIform="l" part="N">Heliadum lacrimas; ceu cum sibi depopulatur</l>
<l TEIform="l" part="N">Prodigus emeritos flammis genitalibus artus.</l>
<l TEIform="l" part="N">At Tu, quam gemimus, posuit cui sibila serpens,</l>
<l TEIform="l" part="N">Et quam Thessalicae poterant metuisse novercae,</l>
<l TEIform="l" part="N">O dulcissima avis, Dominique benigna voluptas,</l>
<l TEIform="l" part="N">I nomen factura polo. Cur non tua te astris</l>
<l TEIform="l" part="N">Insereret Pietas? minor inter sidera corvus</l>
<l TEIform="l" part="N">Pascitur, infamisque salit per mollia caeli</l>
<l TEIform="l" part="N">Rura Lepus, pigrumque Canis baubatur ad Austrum.</l>
<l TEIform="l" part="N">Nos duraturo claudemus membra sepulcro,</l>
<l TEIform="l" part="N">Victuroque tuos dicemus carmine manes.</l>
</lg>
</div3>
<div3 id="MoPL.09.01.02" n="2" type="poem" org="uniform" sample="complete" TEIform="div3" part="N">
<head>D. M. S.</head>
<p TEIform="p">
Heus Viator! paucis te volo.
Sta illico, qui stas nunquam.
Ad standum te invitat, saepiuscule, dum stare poterat
Stans pede in uno Empusa;
Nunc hoc tumulo jacens, eheu! jacens,
Gracilipes, Longipes,
Veriporta, Hiemifuga,
Pietaticultrix, crotalistria,
Ranapiscatrix, Anguivora
CICONIA.
Secundum singulorum Elementorum mysteria dixeris:
C. andidum, I. ustum, C. astum, O. ptimum,
N. ulli I. njuriosum A. litem,
et quod palmarium erat,
PIUM.
Nomen erat illi
<pb id="s0913" n="867" TEIform="pb"/>
ADRIANO.
Non casu inventum, sed consilio impositum
Originem habens,
hinc a Caesare; inde a Pontifice.
Est igitur ales,
hinc justus, inde pius.
Patria ignoratur, nisi forte cum Philosopho illo sit
<gap desc="Greek words" TEIform="gap"/>,
Parentes quoque nesciuntur, aut si quos habuit dfratres sororesve:
Vel quod sermone nobis non populari uteretur:
Vel quod Hetruscae artis ignari illius sensa non assequeremur:
Vel quod inopina praeventus morte exponere genus suum non potuerit,
Quod forte a magno Aenea de manu in manus quasi
traditum <gap desc="Greek words" TEIform="gap"/> Pythagorica acceperat.
Si ab Ovo rem arcessimus,
ex Ovo prodiit,
e quo et Deos et <gap desc="Greek word" TEIform="gap"/> genitos constat:
e quo, tanquam ex Equo Trojano, et mundum,
et quicquid in eo est, prodiisse Orpheus docuit.
Habet ergo Natales Diis pares,
Universo hoc superiores;
Nisi hic disputare aliquis velit:
An Ovum prius Ave; an vero Avis prior Ovo.
Ante hominem tamen extitisse nemo negaverit.
Prae Adamita ergo fuit.
Dignior homine, quia ante illum,
Qui, si voluisset, homo forte fuisset.
<pb id="s0914" n="868" TEIform="pb"/>
Nam Deorum beneficio, in quibusdam Insulis,
Ciconias in homines mutari Aelianus tradidit.
Aequum enim erat, cum homines abirent in bestias,
illas mutari in homines,
Quae jam virtutibus illis superiores.
Cur ergo non dicam
ex isto genere prognatum Generosum?
e celsa volantium familia oriundum Celsum?
e caelesti semine editum Aethereum,
et genus alto a sanguine Divum?
Sed exstinctus ille est
Improlis, intestatus, nec conjugatus,
Atque adeo ante sumtam virilem togam.
Accesserat ultro ad aedes Domini sui,
non ut transfuga,
non ob adulterium expulsus:
sed honesto a suis segregatus divortio.
Cautus sane in hoc, quod
Forum vitarit et superba Civium
Potentiorum limina,
Et Musarum potius societatem amplexus,
apud Virum literatissimum,
integrum per biennium, liberali exceptus hospitio,
gratissimum consumserit otium,
nunquam minus otiosus, quam cum esset otiosus.
Honeste vixerat, neminem laeserat,
suum cuique tribuerat,
ut et in sublimi Avium Republica non solum Viri.
sed etiam, Civis boni munus subierit.
Nemini noxius erat, nisi noxiis;
<pb id="s0915" n="869" TEIform="pb"/>
Serpentibus scilicet longisque colubris,
Vespertilionibus, Muribus.
Atque hoc justi erat.
Addo et Fortis,
Herculem proinde dixeris,
cujus primus in perimendis serpentibus labor:
vel Hercule majorem:
cum enim ne Hercules quidem adversus duos;
Ille contra plures etiam obtinuit.
Garrulus non erat,
quem et Elinguem aliqui crediderunt.
Cum enim Galli antelucano et matutino,
Cicadae meridiano,
Ululae vespertino, hirundines continuo cantu sint molestae;
illi prudens erat et tempestiva taciturnitas,
nec unquam respondit, nisi interrogatus,
ut Pythagoricae Scholae eum discipulum crederes:
saepe etiam ranarum loquacitatem coercuit.
Rostrum illi rectum, non aduncum,
Ut qui neminem naso adunco suspenderit.
Nulli ciconiam a tergo formavit.
Nunquam cristas et plectra sumsit eum Gallo,
Non ingrati crimen illi objiciebatur, quod Cuculo.
Non erat superbus ut Pavo, rapax ut Mi vus,
clamosus ut Corvus, furax ut Monedula,
nec infaustus ut Bubo.
Neque ob pauperem illatam XII. Tabb.
damnas fuit.
Placidus erat, tranquillus, modestus,
ubique sui similis.
Ingeniosus erat,
<pb id="s0916" n="870" TEIform="pb"/>
non tamen ut Psittaci et Picae,
quae imperata tantum verba sine mente garriunt,
sed <gap desc="Greek word" TEIform="gap"/>.
Inter Philosophos ad <gap desc="Greek word" TEIform="gap"/> gravitatem
propius accessit,
vehementissime semper cogitabundus:
quasi inter ideas Socraticas et Platonicas versaretur totus,
Stoicos in eo potissimum detestatus,
quod homines affectibus vacuos velint;
Amorem enim haec natio suo quasi jure profitetur.
Pia est erga liberos et parentes,
quos senio tardos humeris portat,
Magnum imitatura Aeneam.
Casta in amore: Concors in Conjugio:
Placida erga pares: Obsequiosa erga superiores:
Grata benefacientibus: Officiosa omnibus.
Neque jus hospitalitatis illam violasse unquam fando auditum est.
Adeo dominatur apud illam amor erga suos,
ut Legi Pelargicae originem dederit.
Decimas saepe solvit et tributa.
Agnoscite hic quid <gap desc="Greek word" TEIform="gap"/>.
Noster hic volucris,
Quem minime degeneri stirpe satum ipse honestior vultus loquebatur,
Dominum suum nimium quantum amavit saepiusque salutatum venit.
Namque in pueritia sua forsan e Catone hauserat aureum illud:
Salutz libenter.
<pb id="s0917" n="871" TEIform="pb"/>
Nec felicius <gap desc="Greek word" TEIform="gap"/> suum recitabat Augusti salutator Corvus:
Quae enim verba illi extudit bruta parendi necessitas,
Adriano nostro sua imperabat Civilitas.
Poterat ergo non Adriani solum,
sed trium maximorum Pontificum nomina mereri:
Pii, Innocentii, Urbani,
addo et Bonifacii,
quia non nisi bene facere potuit.
Habitus ab hero suo fuit admodum liberaliter, non serviliter,
ut nunquam contra Divi Antonini rescriptum egerit.
Felicissima sane avis,
nisi quod ante obitum secundum Solonis effatum felix non erat.
Invenit enim a crudeli manu perfossa aequale magnis viris fatum,
quod, si mens non laeva fuisset,
etiam ab ilice Cornix praedixerat.
Non aperto Marte, sed insidiis obruta,
non sub aprica luce, sed sub dolosis tenebris invasa,
atque in ipso Musarum Festo.
Non deplorandum est, quod innoxia obierit,
quo de mortis genere olim sibi gratulabatur Socrates.
Immane tamen facinus!
quod et Thessalis quondam capitale fuisse accepimus.
Utinam Pelicanus aliquis sunguine superfuso in vitam revocet!
Sed cum sperari haec non possint,
adeste vos ultrices Deae!
protrahite in lucem avicidam!
Implorat vos Senatus populusque Aereus,
exoptat illud Herus.
<pb id="s0918" n="872" TEIform="pb"/>
Exspiravit autem illa subita morte,
anno, quo
(ecce vim fati!)
a Dr Ian Us In Digne te Lo Ca Dit,
XXV. Octobris die,
sub noctem
hei sibi vere noctem!
Tu viator
Precare corpusculo levem terram,
et inclama solenne illud:
VALE! VALE! VALE!
Animula nudula, vagula, blandula,
quae nunc abibis in loca?
Si Platonem audimus, immortalis ille erit.
Sive enim in Corpus humanum virtutum suarum
coloniam deducere velit,
repulsam certe non feret,
Cum
nobis quoscumque Heroas, Hercules, Aeneas facere possit.
Sive ad nemus Elysium et beatorum insulas tendat;
vivet hic Alcyonios dies, ludet inter Paradisiacas aves,
celebrabit piorum volucrum comitia,
perpetua habebit inter canoras Musarum aves gaudia.
Et jam, ni fallor, iter parat.
EAT! O EAT BONIS AVIBUS!
</p>
</div3>
<div3 id="MoPL.09.01.03" n="3" type="poem" org="uniform" sample="complete" TEIform="div3" part="N">
<pb id="s0919" n="873" TEIform="pb"/>
<head>QVERELA HALECIS AD NEPTVNI TRIBVNAL. VIRO Magnisico, Generoso et Nobilissimo, DOMINO Hans Fridrich von Lesten/Consiliario Serenissimi Principis Mecklenburgici intimo, et Cancellariae Directori, Domino et Fautori suo maximopere colendo. S. P. D.</head>
<p TEIform="p">QUod victimarius olim operaturus dicebat: Agon'? idem ego Favori tuo litaturus: Scribon'? Sacrificium ego hoc literarium primum Tibi paro. Utinam Te dignum! Lege sacra cavebatur, ne illud offerretur sine sale, quod cum fecissent Rhodii, et aras, et urbem eorum reliquit Sapientiae Dea Pallas. Salsum hoc satis quidem est, quod offero, nec tam lucernam olet, quam muriam sapit; si quid tamen salis illi deest, addatur hoc a vestro, neque enim exspectabo a salsamentario. Pontificalibus alii epulis; ego adsum alica, seu potius promulside. Quam cum ego amicitiae vestrae nuper senserim, hanc ego meam relargior, ut ea nos invitet utrinque. Quemadmodum enim a dipsade percussi magis sitiunt; ita ego semel mellitae tuae linguae
<pb id="s0920" n="874" TEIform="pb"/>
telo. Fercula minutorum piscium sunt, quae appono, quorum esum et sacrificium prohibebant Pythagorici, nec ad Heroum illa convivia, quae apud Homerum describuntur, admittebantur, ut notavit Eustathius: Sed Halex illa nostra nunc vel principum mensas adit. Sistimus illum vobis piscem non mutum, sed quiritantem, sed Homines in Neptuni foro, an competenti, an incompetenti, reos agentem. Atque heic mihi Poetarum potentiam vide, qui quasi Dii quidam, etiam loqui faciunt, quae sunt <gap desc="Greek word" TEIform="gap"/>. Sed quorsum haec tam levia dices, et cur tu muriam temperas Castalia illa aqua? Sint exigua. Sed quemadmodum ingentis Colossi magnitudo vel in brevi sigillo se ostendit; ita ingenium etiam in tenui. Est in agello saepe, quod non habet campus,
- - - quantum non miluus oberret.
Nec Lectorem ego volo supercilii Censorii, nec patruum qui sapiat. Tu vero, Generose Domine, quae est erudita tua nobilitas et nobilissima eruditio, raro conjunctae contubernio, aliter de iis judicabis, quam Catones aliqui, et ipsa sua sapientia insipidi. Neque enim circumforanea illa et hausta de triviis doctrina tinctus, sed solida illa et vera instructus es, et qui etiam ultra vulgum sapis, et illa quoque attingis, quae multi nunc infra dignationem suam habent, eo illis major, quo illi bona mente sunt minores. Lege itaque haec non solum, sed, quod potes, etiam cense. Admittimus saepe in hortos arbores non frugiferas, ut vel umbram faciant, vel etiam delectent; ita Tu quoque umbratica haec commenta. Vale, Generose Domine, et Fave Tuae Nobilissimae Generositat. addicitissimo D. G. M., D. et P.</p>
<pb id="s0921" n="875" TEIform="pb"/>
<lg met="hexa" org="uniform" sample="complete" TEIform="lg" part="N">
<l TEIform="l" part="N">ESt gurges, propter Boreum qui volvitur axem,</l>
<l TEIform="l" part="N">Maximus, immensus, miseris non falsa carinis</l>
<l TEIform="l" part="N">Pernicies, qua se spiris ingentibus acta</l>
<l TEIform="l" part="N">Aequora telluris medios perlapsa canales</l>
<l TEIform="l" part="N">Adverso infundunt (nec falso creditur) Austro.</l>
<l TEIform="l" part="N">Heic Via (magnorum prodam secreta Deorum)</l>
<l TEIform="l" part="N">Hactenus ignotos telluri ducit in orbes,</l>
<l TEIform="l" part="N">Atque habitata novis vastissima regna profundi</l>
<l TEIform="l" part="N">civibus. ast illis caelum et sol volvitur idem,</l>
<l TEIform="l" part="N">Percussaeque patent radiis subeuntibus undae</l>
<l TEIform="l" part="N">Heic in secessu dominantis regia Nerei</l>
<l TEIform="l" part="N">Panditur: attollunt vitrei fastigia postes,</l>
<l TEIform="l" part="N">Et picturatis splendet domus obsita conchis.</l>
<l TEIform="l" part="N">Effulgent gemmis camerae, viridisque smaragdus</l>
<l TEIform="l" part="N">Coeruleum distinguit opus, queis candidus adstat</l>
<l TEIform="l" part="N">Unio. curvatur varia testudine fornix.</l>
<l TEIform="l" part="N">Huic quodcumque Hermus, quod gurgite volvit Hydaspes,</l>
<l TEIform="l" part="N">Pactolusve, Tagusve, sinus quod condit Erythrae,</l>
<l TEIform="l" part="N">Additur, et nostro quae non sunt visa sub orbe,</l>
<l TEIform="l" part="N">Ornamenta latent soli vernacula ponto.</l>
<l TEIform="l" part="N">Heic sedet et toti decernit jura profundo</l>
<l TEIform="l" part="N">Neptunus rerum pater, et vel cogitat antris</l>
<l TEIform="l" part="N">Flumina, vel laxis per terram mittit habenis,</l>
<l TEIform="l" part="N">Et sua distribuit sitienti munera Vestae.</l>
<l TEIform="l" part="N">Centum pone sedent prolixo ex ordine Divi.</l>
<l TEIform="l" part="N">Fluviorum Rex Eridanus, Tiberinus et ingens</l>
<l TEIform="l" part="N">Rhenus, et aequorei series numerosa Senatus.</l>
<l TEIform="l" part="N">Venerat huc totis Halecum concita turmis</l>
<l TEIform="l" part="N">Natio per medios fluctus illapsa, suumque</l>
<l TEIform="l" part="N">Circumfusa Ducem pipit tenero ore juventus.</l>
<l TEIform="l" part="N">Illa sacrum poscit submissa voce tribunal,</l>
<pb id="s0922" n="876" TEIform="pb"/>
<l TEIform="l" part="N">Causas oratura graves. pater annuit olli</l>
<l TEIform="l" part="N">Coerulus adsistens cohibet vaga murmura Triton,</l>
<l TEIform="l" part="N">Quaeque magis procera fuit, sic incipit Halex:</l>
<l TEIform="l" part="N">Hoc stamus, pater alme, loco. Tu questibus aures</l>
<l TEIform="l" part="N">Porrige: nam nostris fas est tua jura moveri</l>
<l TEIform="l" part="N">Caedibus, infestas hominum prohibere rapinas,</l>
<l TEIform="l" part="N">Innocuosque tuo defendere Numine Cives.</l>
<l TEIform="l" part="N">Adde benignus opem. tua Te per Numina, Ponti</l>
<l TEIform="l" part="N">Arbiter, atque fidem stygiam, sacrumque tridentem,</l>
<l TEIform="l" part="N">Imperii commune bonum, per quicquid amicum est,</l>
<l TEIform="l" part="N">Oramus vestri non vilis portio regni.</l>
<l TEIform="l" part="N">Si totum vestris subsidit nutibus aequor,</l>
<l TEIform="l" part="N">Ventorumque sedet rabies, vestrisque lavari</l>
<l TEIform="l" part="N">Fluctibus astra petunt, et frustra supplicat Arctos,</l>
<l TEIform="l" part="N">Si perit ultrici quondam genus omne sub unda:</l>
<l TEIform="l" part="N">Quo noster decrevit honos: quo gloria tanti</l>
<l TEIform="l" part="N">Nominis? imbelles ne hominum tolerabitis ausus,</l>
<l TEIform="l" part="N">Quas patimur clades, gentis crudelia nostrae</l>
<l TEIform="l" part="N">Supplicia? Est populus, qui littoris accola vestri,</l>
<l TEIform="l" part="N">Heu nimium nobis vicina habitacula struxit.</l>
<l TEIform="l" part="N">Quem Batavum dicunt, ingens, animosus et audax.</l>
<l TEIform="l" part="N">Omnes perreptat terraeque marisque recessus,</l>
<l TEIform="l" part="N">Secretosque sinus, ultraque cubilia Gadis</l>
<l TEIform="l" part="N">Exit, et extremi thesauros colligit Indi.</l>
<l TEIform="l" part="N">qui toties Phocas et aquatica numina Nymphas</l>
<l TEIform="l" part="N">Terruit, immisitque tonantia fulmina vestris</l>
<l TEIform="l" part="N">Sedibus. Haec omnis juravit natio nostrum</l>
<l TEIform="l" part="N">In caput; haec bellis miseros ceu jure poposcit</l>
<l TEIform="l" part="N">Saepius, hi nobis per saecula longa quotannis</l>
<l TEIform="l" part="N">Insidias struxere truces, et retia mille</l>
<l TEIform="l" part="N">Milleque piscantum misere per aequora cymbas.</l>
<l TEIform="l" part="N">Incautum capimur pecus, et tot corpora nostrum,</l>
<pb id="s0923" n="877" TEIform="pb"/>
<l TEIform="l" part="N">Et tot myriadas vehit unica cymbula, jamque</l>
<l TEIform="l" part="N">Semianimes artus multo sale spargimur, ut nec</l>
<l TEIform="l" part="N">Insulse moriamur, eo mage dulce palato</l>
<l TEIform="l" part="N">Pabulum; at infelix inhonori victima ventris.</l>
<l TEIform="l" part="N">In plausus piscator abit, praedaque superbit</l>
<l TEIform="l" part="N">Divite, et a lucro vel tota talenta reponit.</l>
<l TEIform="l" part="N">Quae tandem spes gentis erit? quae postuma proles?</l>
<l TEIform="l" part="N">Unde datur generis lapsi sarcire ruinas?</l>
<l TEIform="l" part="N">Si nos saeva suis exscindere fata laborant</l>
<l TEIform="l" part="N">Sedibus, et toto nomen proscribere ponto.</l>
<l TEIform="l" part="N">Surge Pater Neptune. Tuum est, quod carpitur aequor,</l>
<l TEIform="l" part="N">Rex, et fraterno cessit Tibi regia pacto.</l>
<l TEIform="l" part="N">Heic pars nulla Jovi est. Solus dominaris et exlex.</l>
<l TEIform="l" part="N">Quid sibi sumit homo, Fratri plebs sacra Tonanti?</l>
<l TEIform="l" part="N">Tamme impune tuos populabitur ille recessus,</l>
<l TEIform="l" part="N">Et sacris rapiet lectissima fercula mensis,</l>
<l TEIform="l" part="N">Quorum nos pars magna sumus? Stat maxima Tellus</l>
<l TEIform="l" part="N">Fecundos gravidata sinus, et larga ministrat</l>
<l TEIform="l" part="N">Pabula, magnorum gratissima munera Divum.</l>
<l TEIform="l" part="N">Parturit omnis ager, sunt mitia poma nucesque,</l>
<l TEIform="l" part="N">Sunt olera et Samiae pia sunt obsonia mensae,</l>
<l TEIform="l" part="N">Congestisque gemunt illis satura horrea granis.</l>
<l TEIform="l" part="N">Lenaeus liquor est, pulcro qui fonte propinat</l>
<l TEIform="l" part="N">Numen et arcano cor imbuit entheus aestu.</l>
<l TEIform="l" part="N">Sacra fuit quondam contentaque glandibus aetas,</l>
<l TEIform="l" part="N">Et potu salientis aquae, queis grande piaclum</l>
<l TEIform="l" part="N">Viventum infamit consumere corpora morsu.</l>
<l TEIform="l" part="N">Ingluvies mox crevit atrox, animaliaque ipsa</l>
<l TEIform="l" part="N">Injustae cessere gulae, vitaliaque ardet</l>
<l TEIform="l" part="N">Bruta a carne suis dare carnibus incrementa,</l>
<l TEIform="l" part="N">In similes abitura animos. jam cernuus ipsos</l>
<pb id="s0924" n="878" TEIform="pb"/>
<l TEIform="l" part="N">Bos metuit dentes, et oves, et amica luto sus,</l>
<l TEIform="l" part="N">Jam Domino quoque amica suo, nec dum improba ventris</l>
<l TEIform="l" part="N">Pressa sedet rabies; stabulis satiata, per agros,</l>
<l TEIform="l" part="N">Per silvas, per tesqua ruit, nodosaque tendit</l>
<l TEIform="l" part="N">Retia, seu capream, aut surgentem in cornus cervum</l>
<l TEIform="l" part="N">Figat humi. sequitur vestigia coeca volantum,</l>
<l TEIform="l" part="N">Communemque Jovem, et liquidi commercia caeli</l>
<l TEIform="l" part="N">Invidet, intactumque nihil furor iste relinquit.</l>
<l TEIform="l" part="N">Hoc superest, epulis divum ut se misceat audax,</l>
<l TEIform="l" part="N">Divinasque dapes atque immortale Tonantis</l>
<l TEIform="l" part="N">Nectar, et ambrosiae caelestia munera carpat.</l>
<l TEIform="l" part="N">Sed mox delectu crescunt fastidia in ipso.</l>
<l TEIform="l" part="N">Non docti placuere cibi, non prodigus offae</l>
<l TEIform="l" part="N">Fastus non centum distincta culina figuris,</l>
<l TEIform="l" part="N">Nunc et crudeli crudum lacerasse cadaver</l>
<l TEIform="l" part="N">Dente placet. Quid non stomachi ructantis ineptum</l>
<l TEIform="l" part="N">Invenit ingenium? medium nunc permeat aequor,</l>
<l TEIform="l" part="N">Diversisque infert se fluctibus, et tua regna,</l>
<l TEIform="l" part="N">Aequoreos populatur agros. audacia quo non</l>
<l TEIform="l" part="N">Mortalis progressa geni? naufragia, Syrtes,</l>
<l TEIform="l" part="N">Aegaeaeque hiemes, et praeceps Asricus, ipse</l>
<l TEIform="l" part="N">Quod timuit Tiphys, nostro ridetur ab aevo.</l>
<l TEIform="l" part="N">Ambulat alta tuis per aperta pericula campis</l>
<l TEIform="l" part="N">Machina. non scopuli, non vis irata procellae</l>
<l TEIform="l" part="N">Terret. it illa orbem post terga relinquens,</l>
<l TEIform="l" part="N">Lunae ultra solisque vias, et sidera nota;</l>
<l TEIform="l" part="N">Ipse rotis levibus qualis perlaberis undas,</l>
<l TEIform="l" part="N">Compressosque trahis slabris famulantibus Euros.</l>
<l TEIform="l" part="N">Pars hominum per summa poli, perque avia fertur</l>
<l TEIform="l" part="N">Templa Deum, caelumque Jovi furatur et astra,</l>
<l TEIform="l" part="N">Inque astris sua fata legit. lusitania Civem</l>
<pb id="s0925" n="879" TEIform="pb"/>
<l TEIform="l" part="N">Jactat, quem primum volucres certo ordine juncti</l>
<l TEIform="l" part="N">Remige per magnum duxerunt aethera penna,</l>
<l TEIform="l" part="N">Lunarisque ad opaca globi, ac habitabile sidus,</l>
<l TEIform="l" part="N">Cognatum pelago mundum. Pars intima terrae</l>
<l TEIform="l" part="N">Rimatur, Stygiique opulenta cubilia fratris</l>
<l TEIform="l" part="N">Excutit arte nova, dotaleque sublegit aurum</l>
<l TEIform="l" part="N">Jam Terram Oceanumque tuo sine Numine miscent</l>
<l TEIform="l" part="N">Terrigenae. quis porro tuas accedet ad aras?</l>
<l TEIform="l" part="N">Quis vinum fundet pelago? taurique nigrantis</l>
<l TEIform="l" part="N">Exta tuo sparget sincerus cultor honori?</l>
<l TEIform="l" part="N">Jam totas formant truculenta in praelia classes,</l>
<l TEIform="l" part="N">Te licet invito. mediis Respublica in undis</l>
<l TEIform="l" part="N">Navigat, et noser discit jam fulmina pontus.</l>
<l TEIform="l" part="N">Mox erit, ut propius vestram sistantur ad aulam,</l>
<l TEIform="l" part="N">Magnete intendente viam, quos horrida quondam</l>
<l TEIform="l" part="N">Frigora, et ignotae nautis audacibus artes</l>
<l TEIform="l" part="N">Exclusere. Tui jam in lucro est aequoris usus,</l>
<l TEIform="l" part="N">Quasque vias aperis, sacri sitis improba nummi</l>
<l TEIform="l" part="N">Clausit, et illicito Deus es mercabilis aere.</l>
<l TEIform="l" part="N">Hoc superest: novus ut nectat servilia Xerxes</l>
<l TEIform="l" part="N">Vincula, et infami stringat tua colla catena.</l>
<l TEIform="l" part="N">Dixerat: at moto Rex inde tricuspide telo</l>
<l TEIform="l" part="N">Infremuit, fremitusque allapsa reciprocat unda.</l>
<l TEIform="l" part="N">Utque ista intumuit plus quam regaliter ira,</l>
<l TEIform="l" part="N">Incipit: Ergo mihi mea jam non fuscina salva est,</l>
<l TEIform="l" part="N">Et, quae nos spaciis quondam distinxerat aequis,</l>
<l TEIform="l" part="N">Sors fraterna perit? teneat sibi Jupiter astra,</l>
<l TEIform="l" part="N">Aeraque, ac hominum genus omne. sed infera Pluto,</l>
<l TEIform="l" part="N">Dives nocte sua. mundum premit ille sepultum.</l>
<l TEIform="l" part="N">Neptuno famulantur aquae, et quod remige pinna</l>
<l TEIform="l" part="N">Transit aquas nihil heic Terrae cedemus alumnis.</l>
<l TEIform="l" part="N">Jamque erat in totas missurus flumina terras,</l>
<pb id="s0926" n="880" TEIform="pb"/>
<l TEIform="l" part="N">Ac omnes moto mersurus in aequore naves:</l>
<l TEIform="l" part="N">Sed Fratrem tamen ille timet, fulmenque trisulcum,</l>
<l TEIform="l" part="N">Judicioque Jovis potius moderanda reliquit.</l>
<l TEIform="l" part="N">Protinus ut toti divorum prodita causaest</l>
<l TEIform="l" part="N">Concilio, dubius tum prinum Jupiter haesit.</l>
<l TEIform="l" part="N">Sed dubitare Patrem vetat heic Semeleiia proles:</l>
<l TEIform="l" part="N">Res, alt, haec pro parte mea est. mea munera Tellus</l>
<l TEIform="l" part="N">Protulit, et gratis Halex conjungitur illis</l>
<l TEIform="l" part="N">Connubiis, tardumque ad pocula guttur inescat.</l>
<l TEIform="l" part="N">Quid vina absque siti? mea nec tum gloria tanti est,</l>
<l TEIform="l" part="N">Et Caupo omnis eget, sacris plebs dedita nostris,</l>
<l TEIform="l" part="N">Et nostris frustra supplex operabitur aris.</l>
<l TEIform="l" part="N">Comprobat alma Ceres. sua nominat aemula vino</l>
<l TEIform="l" part="N">Pocula proque suis egisse est visa ministris.</l>
<l TEIform="l" part="N">Facta hominum pars justa probant, justamque vocant vim,</l>
<l TEIform="l" part="N">Quae premit injustam, et manibus sua jura tuetur.</l>
<l TEIform="l" part="N">Amphibium esse genus, terris et fluctibus aptum,</l>
<l TEIform="l" part="N">Qualem Niliaco Crocodilum in littore Memphis</l>
<l TEIform="l" part="N">Horret, et hos toties vicinos ire per agros</l>
<l TEIform="l" part="N">Praedones, summaque fero ruere impetu ab alga.</l>
<l TEIform="l" part="N">Ergo Jovitandem causae sententia dicta est:</l>
<l TEIform="l" part="N">Fata, ait ille, volunt. saevi nova semina belli</l>
<l TEIform="l" part="N">Halecum captura dabit. tum funera crebra,</l>
<l TEIform="l" part="N">Et toto strages late cadet edita ponto.</l>
<l TEIform="l" part="N">Haec damus Haleci populanda, humanaque tum sins</l>
<l TEIform="l" part="N">Corpora pro dapibus. Sic, quo nil justius unquam est,</l>
<l TEIform="l" part="N">Quod patiuntur agant, et idem pensetur eodem 1662.</l>
</lg>
</div3>
<div3 id="MoPL.09.01.04" n="4" type="poem" org="uniform" sample="complete" TEIform="div3" part="N">
<pb id="s0927" n="881" TEIform="pb"/>
<head>DE ENTE RATIONIS Carmen. </head>
<opener TEIform="opener"><salute TEIform="salute">BENEVOLO LECTORI S.</salute>
DEcem admodum anni sunt, cum primum hoc de Ente Rationis Carmen foras dedimus, per jocum ab nobis conscriptum, occasionem suppeditante Viro Clarisstmo, MATTHIA WASMUTHIO, in Academia Rostochiensi tum temporis <gap desc="Greek words" TEIform="gap"/> Doctore, Collega honoratissimo. Quod cum non ingratum Viris eruditis ceciderit: dudum enim exempla ad unum omnia distracta: non dissiculter a nobis impetrarunt amici nonnulli, ut illorum defectum, sua vero desideria iterat a hac editione expleremus. Qua in re, quo magis et hominum doctissimorum suffragiis, et tuo, Benevole Lector, favore subnixi, eo minus censoria nobis supercilia extimescenda arbitramur: praesertim cum Virorum Clarissimorum, qui similes lusus dederunt, exempla et invitare nos facile potuerint, et adversus iniquiora judicia nunc possint tueri. Versatur in manibus omnium de eodem argumento Viri Celeberrimi, Casparis Barlaei Oratio, faceta illa ac elegantissima, quae haud aegre stimulos admovere potuie versibus expressuro, quod ille soluto sermone feliciter executus fuerat. Quanquam aliam nos viam ingressi vix quic quam praeter exemplum ab illo mutuati
<pb id="s0928" n="882" TEIform="pb"/>
sumus: poema enim alius plane fili et coloris texebamus. Quod latina lingua, nemo hactenus, quod sciam; Hetrusca vero Bernardinus Stephonius tentavit, ut memoriae prodidit Janus Nicius Erythraeus, seu, ut vero nomine appellatur, Joannes Victorius Rossius Pinacoth. I, 92. Saepe, inquit, fiebat, ut quae a Magistro angustis et concisis disputationibus illigata traderentur, Latinis versibus explicaret, et spinosam illam ac difficillimam tum ad intelligendum tum ad explicandum de ente rationis quaestionem in Philosophorum Scholis agitari solitam facetissime atque plenissime rythmico Etrusco carmine complexus est. Sed illud quidem a nobis frustra investigatum hactenus fuit. Nihil itaque vel illi, vel aliis debemus: nisi quod versiculos nonnullos, vel integros vel caesos, e Poetis veteribus consulto et de industria immiscemus, ab hoc poematum genere minime id alienum rati. Accidit tamen postmodum, ut quae joci gratia, de Entium Rationis in Cerebello per <gap desc="Greek word" TEIform="gap"/> illa, quorum speciem illic deprehenderunt Anatomes Doctores, propagatione a nobis conficta erant, a Roberto Fluddio, in libro ejus de mystica Cerebri anatome, serio asserta et inter arcana ab illo reposita invenirem. Quod mirum mihi visum fuit, imprudentem me adeo, ac <gap desc="Greek words" TEIform="gap"/> poetico ductum in hoc horribile incidisse secretum. Adeo ridentem etiam mysteria dicere nil vetat? Nihil ultra Te, Lector Benevole, morabor. 
<signed TEIform="signed">Vale, et, si mereor, ama.</signed></opener>
<pb id="s0929" n="883" TEIform="pb"/>
<opener TEIform="opener"><salute TEIform="salute">VIRO AMPLISSIMO DOMINO MATTHIAE WASMUTHIO, Prof. Log. Clarissimo, Collegae, et Amico optimo S. P. D.</salute>
QUae Tu, Vir Clarissime, mecum saepe intra privatos parietes de Ente Rationis, juratus plane ejus hostis, disseruisti, ea, dum diligentius mecum reputo, in festivum Poema me abripiunt. Nosti enim Poetarum ingenia, ex omni ligno Mercurium sibi fabricantium: quos, uti Aristippum, omnis color decet et Res, imo etiam Non Res: sub quorum pedes veniunt etiam <gap desc="Greek words" TEIform="gap"/> Tu quidem serio Rem tuam agis, nec salvam aliter Rem Philosophiae esser posse putas, nisi foras ejiciatur illa Non - Res, aut illud Ens Rationis: quod tu quidem ca ratione, qua vulgo illud capimus, ceu errorum omnium latibulum, non toleras. Nos Jocos hic scripsimus et Poema, ne quis erret, vel mihi succenseat, non conclusiones Philosophicas, pro quibus e cathedra pugnet Achilles aliquis Scholasticus. Ignoscite mihi Boni Viri, si peccasse me putatis, quod sub venerabili illo Entis Rationis nomine jocos agam, Vestra Res non agitur, quamvis maxime vestra: in hoc tamen etiam nostra: et pro re mea dico,
<pb id="s0930" n="884" TEIform="pb"/>
quamvis de Non-Re, quae ad vos solos pertinere putatur. Quid Scotistae, Thomistae, Albertistae, Occamistae, hoc Ente Rationis agant, de iis ego parum sum sollicitus: nec mihi tam barbare subtili nunc esse licet. Plerique tamen, quod dissimulare nequeo, Canis Aesopici instar umbras captant pro Rebus. Ut Ens Rationis sibi fabricent Philosophi, a Re ipsa abstrahunt, et de ea abstractione abstrahunt iterum, plane quemadmodum cum virgine agit Mater apud Comicum,
---- ---- Quae deducit cibum
Tametsi bona est natura, reddit curatura junceam.
Coeterum cum iis libenter pacem colo, quos
Defendit Numerus junctaeque umbone phalanges.
Nec scientiae isto morbo solae laborant, sed ipsa etiam vita communis, ipsum saeculum. De Viris abstrahimus titulos, de titulis iterum: ita nihil cum animo patimur concrescere, ut ideas Platonicas speculari videamur. Sed quid ego haec tam longe arcesso? Tu mecum, Amice optime, ex animo voves: ut, quod olim Fabius cunctando fecit, nunc aliquis vel meditando, vel agendo restituat REM. Vale, Lege, et quandoquidem ad Te spectat harum Rerum-Non-Rerum judicium, cense. 
<signed TEIform="signed">Rostochii, 1663.</signed></opener>
<pb id="s0931" n="885" TEIform="pb"/>
<lg met="hexa" org="uniform" sample="complete" TEIform="lg" part="N">
<head>DE ENTE RATIONIS.</head>
<l TEIform="l" part="N">ESt, non est Aliquid, quod et est Nihil, et tamen est Res,</l>
<l TEIform="l" part="N">Quid Res? est tenui deducta (ita concipe) filo</l>
<l TEIform="l" part="N">Recula, sive Rei non existentis imago.</l>
<l TEIform="l" part="N">Sunt, umbrae, nubes, ludibria, somnia, somnia, nugae,</l>
<l TEIform="l" part="N">Sunt, non sunt. Sed nos mansuro dicimus illa</l>
<l TEIform="l" part="N">Carmine: nam nihilum ne nos egisse putemur,</l>
<l TEIform="l" part="N">De Nihilo heic Aliquid scribamus, vel Nihil. Omnis,</l>
<l TEIform="l" part="N">Omnis in hoc Nihilo labor est et cura Sophorum.</l>
<l TEIform="l" part="N">Est aliquid dixisse nihil, dum dicimus illud,</l>
<l TEIform="l" part="N">Non egisse nihil. quanta haec miracula Musae!</l>
<l TEIform="l" part="N">Este, precor, faciles spirateque lenibus auris,</l>
<l TEIform="l" part="N">Aure nec aversa quamvis ingrata canentem</l>
<l TEIform="l" part="N">Excipite: Ens tamen hoc vestra se jactat in aula,</l>
<l TEIform="l" part="N">Montibus in vestris et dulcibus errat in agris.</l>
<l TEIform="l" part="N">Tu mihi, Wasmuthi, mentem praesentibus implo</l>
<l TEIform="l" part="N">Auspiciis, Vatemque mone: Tibi namque per altum</l>
<l TEIform="l" part="N">Ire datum est: Tibi tam vasti data copia Regni,</l>
<l TEIform="l" part="N">Qua premitur tellus, et qua tegit omnia caelum.</l>
<l TEIform="l" part="N">Tu tristes Nihili tractus et inhospita regna,</l>
<l TEIform="l" part="N">Et sedes Vacui, loca nocte silentia late,</l>
<l TEIform="l" part="N">Promtus adis, metasque locas, queis terminct Entis</l>
<l TEIform="l" part="N">Imperium, certosque caves confundere fines.</l>
<l TEIform="l" part="N">Exere Socraticis caput exere nabibus. Heic me</l>
<l TEIform="l" part="N">Gressus tentantem dubios tua dextera firmet.</l>
<l TEIform="l" part="N">Aspera qua propero loca sunt, spina horrida spina,</l>
<l TEIform="l" part="N">Hamatique vepres retinent, et glarea stridens.</l>
<l TEIform="l" part="N">Heic dum suspensis gradior per singula plantis,</l>
<l TEIform="l" part="N">Tu mihi tolle moras, tu cautius irc docebis.</l>
<pb id="s0932" n="886" TEIform="pb"/>
<l TEIform="l" part="N">Fare age, Wasmuthi, quo cretum seminc vestrum</l>
<l TEIform="l" part="N">Ens rationis erit? queis se natalibus illud</l>
<l TEIform="l" part="N">Debet, et unde viget generis fecundia tanti?</l>
<l TEIform="l" part="N">Anne Prometheo surgunt haec Entia limo?</l>
<l TEIform="l" part="N">Aethereosve inter volitantia ceperat ignes</l>
<l TEIform="l" part="N">Japetoniades, quos mentibus inspiravit?</l>
<l TEIform="l" part="N">An haec Vulcanus Siculis formata caminis</l>
<l TEIform="l" part="N">Extudit? ut quondam certos fallentia visus</l>
<l TEIform="l" part="N">Retia, moechantes quae stringant vincula Divos.</l>
<l TEIform="l" part="N">Daedaleaene manus finxere? an pinxit Apelles?</l>
<l TEIform="l" part="N">An qui muscarum quadrigas texerat alis</l>
<l TEIform="l" part="N">Callicrates, elegisque inscripsit sesamon aureis,</l>
<l TEIform="l" part="N">Sculpsit acu tereti? Memphitica an extudit aula</l>
<l TEIform="l" part="N">Inter Mercurii tabulas et sistra repertum</l>
<l TEIform="l" part="N">Isidos, et vultus imitantia signa ferarum?</l>
<l TEIform="l" part="N">Non Sal primaevum, non inflammabile Sulphur</l>
<l TEIform="l" part="N">Praebet materiem, nisi multa volatilis addat</l>
<l TEIform="l" part="N">De se Mercurius, varias versutus in artes.</l>
<l TEIform="l" part="N">Non hoc Democriti concrevit pulvere, mille</l>
<l TEIform="l" part="N">Mille modis minus, ac atomo concisius omni.</l>
<l TEIform="l" part="N">Nil Elementa juvant: nisi quis solertior illi</l>
<l TEIform="l" part="N">Aeriis aliquid cognatum nubibus addat:</l>
<l TEIform="l" part="N">Aut nisi Cartesius forsan globulisve striisve</l>
<l TEIform="l" part="N">compactum velit esse suis; nisi dixeris illud</l>
<l TEIform="l" part="N">Materiae subtilis opus semperque fluentis,</l>
<l TEIform="l" part="N">Ut sic, ingentis dum complet inania mundi,</l>
<l TEIform="l" part="N">Compleat et cerebri. Sic nullum in rebus inane est!</l>
<l TEIform="l" part="N">Haec inter fessam vaga dum sententia mentem</l>
<l TEIform="l" part="N">In diversa trahit, geminam mihi Regia Somni</l>
<l TEIform="l" part="N">Portam aperit. Cubat ipse suo sublimis in antro,</l>
<l TEIform="l" part="N">Pullato corpus velamine conditus, et vix</l>
<l TEIform="l" part="N">Spissa nocte graves oculos levat. Inde Phobetor</l>
<pb id="s0933" n="887" TEIform="pb"/>
<l TEIform="l" part="N">Jam fera, jam volucris, jam longo corpore serpens</l>
<l TEIform="l" part="N">Repit humi, Morpheusque jacet simulator, et artes</l>
<l TEIform="l" part="N">Phantasos exercet varias, animaque vacantum</l>
<l TEIform="l" part="N">Materiem subit, et jam trabs saxumque videri</l>
<l TEIform="l" part="N">Gestit, jam tenues fallaciter exit in undas.</l>
<l TEIform="l" part="N">Tu quoque pone sedens omnes praesage figuras</l>
<l TEIform="l" part="N">Artemidore notas nostrumque educis in orbem.</l>
<l TEIform="l" part="N">Mille volant intus pressi caligine fratres,</l>
<l TEIform="l" part="N">Mille sedent simulacra truci male comta figura.</l>
<l TEIform="l" part="N">Ergo ubi jam densis Terram Nox implicat umbris,</l>
<l TEIform="l" part="N">Phantasos egreditur (neque enim se credere soli</l>
<l TEIform="l" part="N">Audet nocte satus) porta dimissus eburna,</l>
<l TEIform="l" part="N">Milleque formarum ducit post terga phalanges.</l>
<l TEIform="l" part="N">Tunc siforte sedet studiis operata juventus</l>
<l TEIform="l" part="N">Per terram, et totas meditando ducere noctes</l>
<l TEIform="l" part="N">Gaudet turba Sophum, circum gratissima serpunt</l>
<l TEIform="l" part="N">Somnia, et intentis pedetentim irrepere tentant</l>
<l TEIform="l" part="N">Sensibus. Heic vigiles non observata subintrant</l>
<l TEIform="l" part="N">Primum oculos. Tum quas sibi se mens siste re formas</l>
<l TEIform="l" part="N">Adspicit, ut non falsa intus simulacra reponit.</l>
<l TEIform="l" part="N">Nam quae alias clausis spectavit somnia ocellis,</l>
<l TEIform="l" part="N">Somnia vana putat: sed quae vigil ipsa recepit,</l>
<l TEIform="l" part="N">Jam secura doli fraudisque ignara jocosae,</l>
<l TEIform="l" part="N">Versatque glomeratque, novis gavisa repertis.</l>
<l TEIform="l" part="N">Pars agit excubias, oculorum ubi janua menti</l>
<l TEIform="l" part="N">Panditur, et valvas patulas venientibus offert.</l>
<l TEIform="l" part="N">Sic sibi continuo succedunt ordine fratres,</l>
<l TEIform="l" part="N">Ac intus denso mentes examine turbant.</l>
<l TEIform="l" part="N">Vera cano, Vates per singula duxit Apollo</l>
<l TEIform="l" part="N">Secretosque aditus. Phoebum quis dicere falsum</l>
<l TEIform="l" part="N">Audeat? Ast Vati surdas heic obstruit aures</l>
<l TEIform="l" part="N">Natio tota Sophum, miserumque insana Poetam</l>
<pb id="s0934" n="888" TEIform="pb"/>
<l TEIform="l" part="N">Arjete pulsabit Logico: jamque acre dilemma</l>
<l TEIform="l" part="N">Hinc cornu petet, hinc alius torquebit acutum</l>
<l TEIform="l" part="N">In caput Enthymema: Illinc Cacosystata et Utis,</l>
<l TEIform="l" part="N">Isthinc Pseudomenos casses et vincla minantur,</l>
<l TEIform="l" part="N">Terribiles visu formae, horrida nomina, et ipso</l>
<l TEIform="l" part="N">Pene tremenda sono. Quae nobis somnia demens</l>
<l TEIform="l" part="N">Objieis? inclamant. Mens rerum maxima mater</l>
<l TEIform="l" part="N">Hos genuit foetus, aliquid divinius ausa.</l>
<l TEIform="l" part="N">Haec Patria est. Haec dum rerum per singula praesens</l>
<l TEIform="l" part="N">It capita, ac apices in nodum colligit omnes,</l>
<l TEIform="l" part="N">Unum aliquid meditatur, et uno singula centro</l>
<l TEIform="l" part="N">Implicat, et quae jam mundo dispersa videntur</l>
<l TEIform="l" part="N">Fasciculo stipata ligat. Sic efficit unum,</l>
<l TEIform="l" part="N">Quae sunt multa tamen: sed nec quod concipit unum</l>
<l TEIform="l" part="N">Admittit Natura, nec est, nisi mente receptum.</l>
<l TEIform="l" part="N">Heic sedet ac intus vero Entis honore triumphat,</l>
<l TEIform="l" part="N">Quod nil est extra: nisi Tu per singula rursus</l>
<l TEIform="l" part="N">Ire velis, eaque ad discretos ducere sensus.</l>
<l TEIform="l" part="N">Sunt quoque, quae nulla Naturae in sede locantur</l>
<l TEIform="l" part="N">Mens tamen esse facit, quia contemplatur: et illa</l>
<l TEIform="l" part="N">Tota sibi incumbens, ac in se tota recedens</l>
<l TEIform="l" part="N">Fingit, et aeternum Mens Numinis aemula fingst.</l>
<l TEIform="l" part="N">Scilicet haec nobis magni mysteria pandunt</l>
<l TEIform="l" part="N">Aegroti veteris meditantes somnia Mystae.</l>
<l TEIform="l" part="N">Sola ergo jam mente sedet, compagibus illis</l>
<l TEIform="l" part="N">Se rotat, et cerebro macilentas pascere formas</l>
<l TEIform="l" part="N">Creditur. Hoc primos praebet nascentibus ortus,</l>
<l TEIform="l" part="N">Exanguesque simul generat jugulatque figuras.</l>
<l TEIform="l" part="N">Heic circumvolitant nigrantibus Entia pennis,</l>
<l TEIform="l" part="N">Quam multa in Sylvis avium se milia condunt,</l>
<l TEIform="l" part="N">Quot lepores in Atho, quot apes pascuntur in Hybla:</l>
<l TEIform="l" part="N">Hac Proteus, hac se Morpheus exercet arena,</l>
<pb id="s0935" n="889" TEIform="pb"/>
<l TEIform="l" part="N">Atque umbras nectit graciles et inania fingit</l>
<l TEIform="l" part="N">Mille modis simulachra. haec, dum miscentur, opaco</l>
<l TEIform="l" part="N">Calle meant remeantque: his circumducta latebris</l>
<l TEIform="l" part="N">Volvuntur, caecisque premunt vestigia plantis.</l>
<l TEIform="l" part="N">Jamque aliae veniunt species, aliaeque recedunt.</l>
<l TEIform="l" part="N">Nascitur haec; perit illa; renascitur altera, cum Mens,</l>
<l TEIform="l" part="N">Cumque volet Ratio, fingendi quam penes unam</l>
<l TEIform="l" part="N">Arbitrium est et jus et norma ac aequa potestas,</l>
<l TEIform="l" part="N">Sic quae de terra generantur in aere nubes,</l>
<l TEIform="l" part="N">Jam totum texere Jovem; jam densior aura</l>
<l TEIform="l" part="N">Cogit in angustum plenasque madentibus Austris</l>
<l TEIform="l" part="N">Sufficit in buccas: jam per dilucida sparsae</l>
<l TEIform="l" part="N">Intervalle micant, surguntque caduntque per horas:</l>
<l TEIform="l" part="N">Seu illas, caelo cum sese immittit aperto,</l>
<l TEIform="l" part="N">Eurus agat; seu ipsae in spiramenta residant</l>
<l TEIform="l" part="N">Tenuita, vel placidos sensim fundantur in imbres.</l>
<l TEIform="l" part="N">Non Natura Parens, non haec Deus ipse creavit.</l>
<l TEIform="l" part="N">Plus animus ratioque potest, haec sola optenti</l>
<l TEIform="l" part="N">Materiem jungit Nihilo inter seque maritat.</l>
<l TEIform="l" part="N">Hinc genus incertum, nec mas, nec femina, prodit.</l>
<l TEIform="l" part="N">Forsitan hoc vario CartesI glandula motu</l>
<l TEIform="l" part="N">Imprimit in mentes, ut, qua movet, ilicat illae</l>
<l TEIform="l" part="N">In similes aequo succedant ordine gyros:</l>
<l TEIform="l" part="N">Non secus immissis ut inhorruit icta lapillis</l>
<l TEIform="l" part="N">Unda, lacessitum primum brevioribus aequor</l>
<l TEIform="l" part="N">Hinclongos late fugiens glomeratur in orbes.</l>
<l TEIform="l" part="N">Inscia miratur numeratque volumina pubes.</l>
<l TEIform="l" part="N">Parturiunt Mentes: nascetur at inde potens Ens,</l>
<l TEIform="l" part="N">Ens ingens, vastos quod caelum scindit in orbes,</l>
<l TEIform="l" part="N">Et quod jura Sophis praescribit et integratartes.</l>
<l TEIform="l" part="N">Quo sine nil scitur: sed quod nescitur, et inter</l>
<l TEIform="l" part="N">Claustra latet Nihili vanasque reconditur umbras.</l>
<pb id="s0936" n="890" TEIform="pb"/>
<l TEIform="l" part="N">Hoc tamen ex fumo potuere Sophi dare lucem!</l>
<l TEIform="l" part="N">Hos ex luce ista potuere Sophi dare fumos!</l>
<l TEIform="l" part="N">Sic Nihilum Nihilo sic umbras scilicet umbris</l>
<l TEIform="l" part="N">Addimus. Ac certe Nihilum hic agnoscite Patrem:</l>
<l TEIform="l" part="N">Aut Matrem potius, vel mentem credite Patrem!</l>
<l TEIform="l" part="N">Nascitur hinc ALIQUID, tener atque venustulus infans.</l>
<l TEIform="l" part="N">Quo tamen hoc natum sit semine, quaerere noli.</l>
<l TEIform="l" part="N">Talia non nobis retegunt mysteria Delphi,</l>
<l TEIform="l" part="N">Non Dodoneae quercus, non corniger Ammon.</l>
<l TEIform="l" part="N">Aeterna hoc premitur nocte et fatalibus umbris.</l>
<l TEIform="l" part="N">Ne tamen haec sacrum miracla latere Poetam</l>
<l TEIform="l" part="N">Credite. Multa dedit vis vatibus enthea nosse,</l>
<l TEIform="l" part="N">Et qui de aetheriis delapsus sedibus hospes</l>
<l TEIform="l" part="N">Spiritus intus agit: nam nec vulgaribus illa</l>
<l TEIform="l" part="N">Panduntur geniis, nec plebem scire profanam</l>
<l TEIform="l" part="N">Convenit. Ergo Entis capite hinc cunabula vestri,</l>
<l TEIform="l" part="N">Et Cerebri thalamos occultaque semina mentis</l>
<l TEIform="l" part="N">Discite, queisque sibi generet Natos hymenaeis.</l>
<l TEIform="l" part="N">Est in secessu Cerebri locus, heic ubi mentem</l>
<l TEIform="l" part="N">Sinciput includit: parva heic Rex magnus in aula</l>
<l TEIform="l" part="N">Considet, et triplici moderatur corpus habena.</l>
<l TEIform="l" part="N">Heic se (nostis enim Medici et memorare potestis)</l>
<l TEIform="l" part="N">Ostendunt simili genitalia membra figura:</l>
<l TEIform="l" part="N">Qualia corpus alit. Sunt quae testantur apertum</l>
<l TEIform="l" part="N">Signa marem: et quae femineum distinguere sexum</l>
<l TEIform="l" part="N">Consuevere notae. Sic est sua mentula menti,</l>
<l TEIform="l" part="N">Quae generat, suaque est, quae semina concipit alvus.</l>
<l TEIform="l" part="N">Heic mens heic, (nisi me Phoebi certissima fallunt</l>
<l TEIform="l" part="N">Auguria) innumeram fecundis nixibus edit,</l>
<l TEIform="l" part="N">Se praegnans ipsa, sobolem, parvosque Cerebri,</l>
<l TEIform="l" part="N">Quos genuit, multa pascit novitate Quirites.</l>
<pb id="s0937" n="891" TEIform="pb"/>
<l TEIform="l" part="N">Juppiter his quondam concepit Pallada claustris,</l>
<l TEIform="l" part="N">Semine non alio. Prodit patrima Virago</l>
<l TEIform="l" part="N">Ecerebro Jovis, ast obstetricante securi,</l>
<l TEIform="l" part="N">Armatam quatiens Divis metuentibus hastam.</l>
<l TEIform="l" part="N">Nostra sedent intus patriisque Penatibus errant</l>
<l TEIform="l" part="N">Entia: ni facili per aperta excurrere tentent</l>
<l TEIform="l" part="N">Ora via, vento transvecta et voce curuli.</l>
<l TEIform="l" part="N">Quis tamen haec, Musae, palpasse crepuscula primus</l>
<l TEIform="l" part="N">Dictur? An latitans palantia nube Menippus</l>
<l TEIform="l" part="N">Haec medio quondam venatus in aere prendit?</l>
<l TEIform="l" part="N">An ea Lunari cepit volitantia eampo</l>
<l TEIform="l" part="N">Inter aves interque emblemata Pythagoriea?</l>
<l TEIform="l" part="N">An speculum, Galilaee, tuum, Jovialibus illa</l>
<l TEIform="l" part="N">Orbibus, aut inter Saturni repperit ansas?</l>
<l TEIform="l" part="N">Brachmanumne genus: vel vos, pia turba, saceratis</l>
<l TEIform="l" part="N">Celtarum, Druides, vidistis condita lucis?</l>
<l TEIform="l" part="N">Vos Pandioniae primum vidistis Athenae</l>
<l TEIform="l" part="N">Socratica monstrante domo: quae grandibus ausis</l>
<l TEIform="l" part="N">Exultantem animam mediis immiscuit astris,</l>
<l TEIform="l" part="N">Legit et arcani praesens vestigia phlchri.</l>
<l TEIform="l" part="N">Hunc paribus sequitur raptus Plato Maximus alis,</l>
<l TEIform="l" part="N">Ac animo simulacra videt, rerumque supremas,</l>
<l TEIform="l" part="N">Quas mens alta capit versatque rotatque figuras,</l>
<l TEIform="l" part="N">Praecessisse notat longo sua corpora seclo.</l>
<l TEIform="l" part="N">Hos acie locat ille Duces: ignobile vulgus,</l>
<l TEIform="l" part="N">Quantum corporeo concessum carcere clausis,</l>
<l TEIform="l" part="N">Subsequitur tardoque subit vestigia gressum.</l>
<l TEIform="l" part="N">Ergo ubi, qua vasti patet ingens area Mundi,</l>
<l TEIform="l" part="N">Spectator migrat genius, perque omnia certos</l>
<l TEIform="l" part="N">Praecipitat radios: tunc mentem exercitus omnis</l>
<l TEIform="l" part="N">Formarum faciesque incursant undique rerum.</l>
<pb id="s0938" n="892" TEIform="pb"/>
<l TEIform="l" part="N">Ecce canem! generis tunc et Natura Canini</l>
<l TEIform="l" part="N">Mente latrat. sed cui veniens Leporina videri</l>
<l TEIform="l" part="N">Miscerique timet: juxta, si forte videtur,</l>
<l TEIform="l" part="N">Segnis Aselleitas graditur, non passibus aequis,</l>
<l TEIform="l" part="N">Auribus erectis, qualis vel quanta videri</l>
<l TEIform="l" part="N">Arcadibus solet: aut caudam trahit improba Vulpes:</l>
<l TEIform="l" part="N">Aut se Bos forma praestanti et cornibus ingens</l>
<l TEIform="l" part="N">Exhibet. Hos inter modo grunnit amica luto Sus,</l>
<l TEIform="l" part="N">Vel Lupus exululat, vel raucis vocibus Ursus</l>
<l TEIform="l" part="N">Infremit. Hinc nova jam per pascua subsilit acer</l>
<l TEIform="l" part="N">Dux gregis ipse Caper: vel nudis clunibus errat</l>
<l TEIform="l" part="N">Simia: vel Serpens maculosam abjectus in alvum</l>
<l TEIform="l" part="N">Sibilat, et longi repunt (mirabile) Vermes.</l>
<l TEIform="l" part="N">Plebs habitat diversa locis, pictaeque volucres,</l>
<l TEIform="l" part="N">Et pecudes, et quicquid habet vastissimus orbis.</l>
<l TEIform="l" part="N">Non tamen in Venerem dissolvunt corpora segnes,</l>
<l TEIform="l" part="N">Aut fruges comedunt, aut libant munera Bacchi.</l>
<l TEIform="l" part="N">Sed grato Cerebri pascuntur rore, cicadae</l>
<l TEIform="l" part="N">In morem, et placidum traducunt leniter aevum.</l>
<l TEIform="l" part="N">Scilicet his quaedam non vani symbola Veri</l>
<l TEIform="l" part="N">Prisca subesse putat, neque nostra hoc abnegat aetas.</l>
<l TEIform="l" part="N">Verum alia ex aliis Mens hinc in spectra vocatur,</l>
<l TEIform="l" part="N">Hac dilapsa via, et miris nova semina monstris</l>
<l TEIform="l" part="N">Sufficit. Hinc proles successit adultera toto</l>
<l TEIform="l" part="N">Agmine. Jamque Rei Privatio schemate fallit,</l>
<l TEIform="l" part="N">Incedens animo pede clauda, et lumine lusca,</l>
<l TEIform="l" part="N">Et faciem jejuna et inanem lurida vultum.</l>
<l TEIform="l" part="N">Mox informe Nihil, Vacuumque ac undique segne:</l>
<l TEIform="l" part="N">Utopiae proceres inter venerandajreponi</l>
<l TEIform="l" part="N">Nomina coeperunt ae summos Entis honores.</l>
<l TEIform="l" part="N">Hinc jam tota seges Larvarum immaneque prodic</l>
<l TEIform="l" part="N">Concilium, et quae vix mentiri fabula posisit,</l>
<pb id="s0939" n="893" TEIform="pb"/>
<l TEIform="l" part="N">Scyllaeque, Harpyiaeque, ardentiaque ora Chimaerae,</l>
<l TEIform="l" part="N">Et lentae Febres, Lamiae, Pestesque Strigesque.</l>
<l TEIform="l" part="N">Hinc Macies, et Pallor, et illaetabile Frigus,</l>
<l TEIform="l" part="N">Dira Fames, latumque trahens ingloria ventrem</l>
<l TEIform="l" part="N">Desidia infami perituros conspuit aura</l>
<l TEIform="l" part="N">Mortales: vecors comes ignorantia turpi</l>
<l TEIform="l" part="N">Se pascens nebula, qua ceu torpedine tactae</l>
<l TEIform="l" part="N">Obstupuere Scholae et jam rixatura per aevum</l>
<l TEIform="l" part="N">Pulpita. Prodit et his Paupertas nata cavernis,</l>
<l TEIform="l" part="N">Convulsaeque comas Curae, plangensque lacertos</l>
<l TEIform="l" part="N">Tristitia et Luctus. Quicquiad privatque negatque,</l>
<l TEIform="l" part="N">Innumerique isto ducuntur ab aequore fontes.</l>
<l TEIform="l" part="N">Hinc Dryades, Nymphae, pecoris ludibria, Panes,</l>
<l TEIform="l" part="N">Capripedes Fauni, et cornigeri Satyrisci.</l>
<l TEIform="l" part="N">Namque quid aut Natura ferat, vel ferre recuset,</l>
<l TEIform="l" part="N">Non curat ratio: jamque haec, si forte placebit,</l>
<l TEIform="l" part="N">Humano capiti cervicem junget equinam:</l>
<l TEIform="l" part="N">Si volet haec; volucres pascentur in aethere cervi:</l>
<l TEIform="l" part="N">Si volet haec eadem; caelum findetur aratro,</l>
<l TEIform="l" part="N">Unda dabit flammas, flammae vertentur in undas,</l>
<l TEIform="l" part="N">Delphinum sylvis appinget, fluctibus aprum.</l>
<l TEIform="l" part="N">Jamque volaturo pennas aptabit asello,</l>
<l TEIform="l" part="N">Vocalemve lyram: fortasis et illa loquentem</l>
<l TEIform="l" part="N">Finxerit, obryzoque ignavum vestiat auro.</l>
<l TEIform="l" part="N">Aethiopem timide nunc audeo dicere nigrum:</l>
<l TEIform="l" part="N">Nam lavat illa. per hanc sunt omnia protinus alba,</l>
<l TEIform="l" part="N">Sunt nigra: jamque hircos mulgere, et jungere Vulpes,</l>
<l TEIform="l" part="N">Et ventos colere, et lanam depectere capris</l>
<l TEIform="l" part="N">Illa docet. Solem, si vis, tibi finget opacum,</l>
<l TEIform="l" part="N">Deducetque suis etiam sine carmine Lunam</l>
<l TEIform="l" part="N">Orbibus. haec undis humorem ignique calorem</l>
<pb id="s0940" n="894" TEIform="pb"/>
<l TEIform="l" part="N">Abstrahet ingenitum. jam cuncta coloribus orba</l>
<l TEIform="l" part="N">Sistet, et impresa genus exuet omne figura.</l>
<l TEIform="l" part="N">De nummis auffert numeros, Crassique talenta</l>
<l TEIform="l" part="N">Calculus inducta solers indagine claudit.</l>
<l TEIform="l" part="N">De numeris nummos malunt avellere fures,</l>
<l TEIform="l" part="N">Aut numeros nummosque simul. Quam docta patrantur</l>
<l TEIform="l" part="N">Furta Animo, suavesque amat haec agitare rapinas!</l>
<l TEIform="l" part="N">Discitur ex rapto: nam quicquid pulpita clamant,</l>
<l TEIform="l" part="N">Quicquid et Arcesilas, vel acumina Chrysippea</l>
<l TEIform="l" part="N">Inculcant, quicquid rabiosa silentia rodunt,</l>
<l TEIform="l" part="N">Quod calamos frangit, multum stridente papyro,</l>
<l TEIform="l" part="N">Vel praelum, rebus decerptas assere formas,</l>
<l TEIform="l" part="N">Quas animus strinxit, vel falce totondit acuta.</l>
<l TEIform="l" part="N">Forte etiam nudos veste spoliaverit artus.</l>
<l TEIform="l" part="N">Omnia jam fient, fieri quae posse negantur,</l>
<l TEIform="l" part="N">Telluremque polo miscebit et infima summis.</l>
<l TEIform="l" part="N">Mens agit haec: ficti quam nulla licentia monstri</l>
<l TEIform="l" part="N">Transiit, et cujus quicquid non creditur ars est.</l>
<l TEIform="l" part="N">Non tot, quae tortum magica vertigine rhombum</l>
<l TEIform="l" part="N">Traxerunt Lamiae, formarunt vultibus umbras.</l>
<l TEIform="l" part="N">Non tot mutatis mulctarunt corpora formis</l>
<l TEIform="l" part="N">Circaei calices. His entibus actus Orestes</l>
<l TEIform="l" part="N">Nec quicquam ultrices ferro diverberat umbras,</l>
<l TEIform="l" part="N">Et Solem geminum, et duplices se ostendere Thebas</l>
<l TEIform="l" part="N">Miratur Pentheus. animis haec entia versant,</l>
<l TEIform="l" part="N">Queis vetus ad vivum febris sedet acta cerebrum,</l>
<l TEIform="l" part="N">Aut qiubus et linguas oculosque animosque natantes</l>
<l TEIform="l" part="N">Occupat infuso dulcit vesania vino.</l>
<pb id="s0941" n="895" TEIform="pb"/>
<l TEIform="l" part="N">Queis Tibi Relligio frontem foedavit honestam</l>
<l TEIform="l" part="N">Nubibus, et quae non errorum semina vana</l>
<l TEIform="l" part="N">Heic sparsit Ratio? Fabricantur mille Deorum</l>
<l TEIform="l" part="N">Horribiles larvae, monstrorum nomina mille.</l>
<l TEIform="l" part="N">Hinc et adorato Pharius Bos arsit in auro,</l>
<l TEIform="l" part="N">Effigiesque sacri nitet aurea Cercopitheci,</l>
<l TEIform="l" part="N">Et turpis Crocodilus, et ingens ventre Canopus</l>
<l TEIform="l" part="N">Niliaca primum placari coepit acerra.</l>
<l TEIform="l" part="N">Auxerunt sine fine Dei. sibi numina Gentes</l>
<l TEIform="l" part="N">Et privae finxere domus. Quis talia fando</l>
<l TEIform="l" part="N">Explicet, aut numero tot nomina colligat aequo?</l>
<l TEIform="l" part="N">Tu quoque, qui Latia regnas sacer institor aula,</l>
<l TEIform="l" part="N">Pasceris his nebulis, et totus pascitur orbis.</l>
<l TEIform="l" part="N">Heic Constantini munus, triplexque tiaras</l>
<l TEIform="l" part="N">Prima tenet, sceptroque tuens se purpura ficto.</l>
<l TEIform="l" part="N">Improbus haec mango et famosus vendit agyrta</l>
<l TEIform="l" part="N">Entia Tezelides. His, quae miracula fraudes</l>
<l TEIform="l" part="N">Invenere novae, et vanos pietatis honores,</l>
<l TEIform="l" part="N">Et quaecumque inter Divum simulachra Sacerdos</l>
<l TEIform="l" part="N">Cernuus insanae secreto immurmurat arae,</l>
<l TEIform="l" part="N">Addite. Fallor, an haec ultrici pabula flammae</l>
<l TEIform="l" part="N">Sufficiunt, sontes quae purgat sordibus umbras?</l>
<l TEIform="l" part="N">His quoties temerata Themis! subiere dolorum</l>
<l TEIform="l" part="N">Mille modi vero similes, fraudisque malignae</l>
<l TEIform="l" part="N">Mille ortae species, et iniqui mille colores</l>
<l TEIform="l" part="N">Ignavique Metus, pictis Mendacia larvis,</l>
<l TEIform="l" part="N">Coecus amor, pascensque suo se viscere Livor,</l>
<l TEIform="l" part="N">Ambitioque auris laudum satura. omnia late</l>
<l TEIform="l" part="N">Fasque nefasque, scelus fceleri miscentur aperto.</l>
<l TEIform="l" part="N">Insidet illa Foris tabes fera, permeat Aulas,</l>
<pb id="s0942" n="896" TEIform="pb"/>
<l TEIform="l" part="N">Regales animos dulci pastura veneno.</l>
<l TEIform="l" part="N">Hinc abit in populos et putribus inficit auris.</l>
<l TEIform="l" part="N">Hos Regina choros moderatur OPINIO, primos</l>
<l TEIform="l" part="N">Pratentans per cuncta gradus: quam devia primam</l>
<l TEIform="l" part="N">Mens peperit sobolem, et pulcros sibi servat amores,</l>
<l TEIform="l" part="N">Hac vult cuncta regi, Dominam quam praeficit orbi,</l>
<l TEIform="l" part="N">Haec ubi mente sedet, vastos ebullit in ausus,</l>
<l TEIform="l" part="N">Nec tum se mens ipsa capit. tum temperat ipsos</l>
<l TEIform="l" part="N">Phoebeos Phaethon currus, perque astra volare</l>
<l TEIform="l" part="N">Tentat Bellerophon, convivaque Tantalus inter</l>
<l TEIform="l" part="N">Divorum prandet consortia: jamque nefandis</l>
<l TEIform="l" part="N">Concidet Xerxes ventos elementaque flagris:</l>
<l TEIform="l" part="N">Jamque unus Juveni Pellaeo haud sufficit orbis.</l>
<l TEIform="l" part="N">Quisque sibi Suffenus erit. Tum Juppiter illi</l>
<l TEIform="l" part="N">Mella pluet. Tum dives erit, sapiensque probusque,</l>
<l TEIform="l" part="N">Aut Rex, aut Deus, aut Gallinae filius albae.</l>
<l TEIform="l" part="N">Tum sibi continuos titulorum nectet elenchos.</l>
<l TEIform="l" part="N">Diversos diversa juvant, nec tendimus una</l>
<l TEIform="l" part="N">Ire via. Cavet hic, alter quodsperat et optat,</l>
<l TEIform="l" part="N">Incertosque levis disturbat opinio sensus.</l>
<l TEIform="l" part="N">Fallimur, an qui amant etiam sibi talia fingunt</l>
<l TEIform="l" part="N">Entia? nam quos non Amor heic agit histrio lusus!</l>
<l TEIform="l" part="N">Quos non ille dolos, quae non sub pectore versat</l>
<l TEIform="l" part="N">Gaudia! jam Dominae stringentes somniat ulnas,</l>
<l TEIform="l" part="N">Oscula jam numerat vento delata fideli.</l>
<l TEIform="l" part="N">Jam palpare suos, credit, queis laeditur, ignes:</l>
<l TEIform="l" part="N">Hinc exaudiri gemitus, tristesque susurri,</l>
<l TEIform="l" part="N">Vota, preces, lacrimae; jam vincula, vulnera, flammas</l>
<l TEIform="l" part="N">Somniat, ac animos pictura pascit inani.</l>
<l TEIform="l" part="N">Usque adeo nihil est, quod non hoc Ente regatur!</l>
<l TEIform="l" part="N">Hoc sonat in triviis, pagos pervadit et urbes,</l>
<pb id="s0943" n="897" TEIform="pb"/>
<l TEIform="l" part="N">Iliacos intra muros hoc regnat et extra.</l>
<l TEIform="l" part="N">Hoc calet in thermis: propinavere popinae</l>
<l TEIform="l" part="N">Materiam fandi patula potantibus aure.</l>
<l TEIform="l" part="N">Disserit ad fontem Drusilla, Camilla, Sybilla:</l>
<l TEIform="l" part="N">Adversumque sonat Flavissa, Melissa, Cilissa.</l>
<l TEIform="l" part="N">Porticus omnis habet, ludi, fora, compita, vici,</l>
<l TEIform="l" part="N">Auritoque solet populo narrare disertus</l>
<l TEIform="l" part="N">Tonsor. quantum illo sudavit saepe ferendo</l>
<l TEIform="l" part="N">Nuncius, insano referens nova somnia vulgo!</l>
<l TEIform="l" part="N">Jamque aliquis, qui vendet, erit; mer dicia gratis</l>
<l TEIform="l" part="N">Nemo legit: nemo fingit mendacia gratis.</l>
<l TEIform="l" part="N">Quis jam non fumos, quis jam non somnia vendit?</l>
<l TEIform="l" part="N">Hoc miniata nitet Fastorum pagina et omnis</l>
<l TEIform="l" part="N">Haec plebi, nova ceu oracula, dictitat Augur.</l>
<l TEIform="l" part="N">Vivit et imnoritur vanis Schola tota Sophorum</l>
<l TEIform="l" part="N">Entibus et cerebrum jejunis pascitur umbris,</l>
<l TEIform="l" part="N">Rancidulisque logis farragineque undique Ibera</l>
<l TEIform="l" part="N">Tincta laces sitas figit per inane Chimaeras.</l>
<l TEIform="l" part="N">His immersa sedet segnisque reconditur aetas,</l>
<l TEIform="l" part="N">Ceu fatis damnata suis, et summa sciendi est</l>
<l TEIform="l" part="N">Scire Nihil. pictae cathedrae tectoria linguae</l>
<l TEIform="l" part="N">Nilque crepant solidi. Nam quod sibi scire videtur</l>
<l TEIform="l" part="N">Ille vel hic, quicquid speciosa finxerit arte,</l>
<l TEIform="l" part="N">Sufficit. his pando vecordes hiscimus ore,</l>
<l TEIform="l" part="N">Et pone ignavis premimus vestigia plantis</l>
<l TEIform="l" part="N">Vulgus iners, aliisque sat est sapuisse Magistris.</l>
<l TEIform="l" part="N">Heic mihi rixantes Naturae in limine Grajos</l>
<l TEIform="l" part="N">Adspice, cunctarum quaerentes semina rerum.</l>
<pb id="s0944" n="898" TEIform="pb"/>
<l TEIform="l" part="N">Hic natas flammis; alter contrarius undis</l>
<l TEIform="l" part="N">Asserit. Hic denso compingit corpora fumo.</l>
<l TEIform="l" part="N">Alter at immenso congesta putavit inani.</l>
<l TEIform="l" part="N">Quis sibi jam stabilem terram promittat, et orbes</l>
<l TEIform="l" part="N">Certa sede locet, quos non vel Tycho refingat,</l>
<l TEIform="l" part="N">Aut alia solers regione, Copernice, signes?</l>
<l TEIform="l" part="N">Hac quoque Materies, quam dedita turba Lyceo</l>
<l TEIform="l" part="N">Somniat, et quotquot genii flammantia ducunt</l>
<l TEIform="l" part="N">Siderat, classe sedent, et quos Lunaribus ignes</l>
<l TEIform="l" part="N">Supposuere rotis. quos se sensisse negavit</l>
<l TEIform="l" part="N">Noster vicina prospectans nube Menippus,</l>
<l TEIform="l" part="N">Regnaque Socr aticis depicta Platonica formis.</l>
<l TEIform="l" part="N">Hei quam Sisyphia est versanda per ardua moles!</l>
<l TEIform="l" part="N">Sed redit illa suum, redit et labor actus in orbem.</l>
<l TEIform="l" part="N">Nil miseros nos scire juvat, vel discere: tandem</l>
<l TEIform="l" part="N">Cura perit, longumque Nihil meditantibus actum est.</l>
<l TEIform="l" part="N">At vos (fabor enim, quando haec me cura remordet,</l>
<l TEIform="l" part="N">Si modo vera mihi fas est impune profari)</l>
<l TEIform="l" part="N">Non vestris haec nata Sophi nutritis in agris</l>
<l TEIform="l" part="N">Entia: nam soli genuerunt ille Poetae.</l>
<l TEIform="l" part="N">Vomeris illa seges nostri est. vos vestraque nobis</l>
<l TEIform="l" part="N">Debetis, nostris fluxerunt fontibus illa.</l>
<l TEIform="l" part="N">Reddite, quas nobis rapuistis, reddite plumas.</l>
<l TEIform="l" part="N">Jure reposco meo, repetunt sua debita vates.</l>
<l TEIform="l" part="N">Fingendi haec nobis Divum concessa potestas</l>
<l TEIform="l" part="N">Munere. Nos chaos immensum, caelum, aequora, terras</l>
<l TEIform="l" part="N">Pandimus. Ascraei retegunt haec Somnia Vatis.</l>
<pb id="s0945" n="899" TEIform="pb"/>
<l TEIform="l" part="N">Astriferos noster torquet cervicibus axes</l>
<l TEIform="l" part="N">Atlas. Nos variis vastum aethera pingimus astris.</l>
<l TEIform="l" part="N">Nos quicquid gremio involvit longaeva vetustas,</l>
<l TEIform="l" part="N">Quae caelo stellas adscribat fama, pllique</l>
<l TEIform="l" part="N">Immensum reseramus opus. Vos nomina nostra</l>
<l TEIform="l" part="N">Tollite, vel quali describimus astra figura;</l>
<l TEIform="l" part="N">Et gravis aetherios premet ignorantia tractus,</l>
<l TEIform="l" part="N">Ignotoque sagax errabit calle necepsus,</l>
<l TEIform="l" part="N">Nec caelo sua fata leget. Quod Martia rufus</l>
<l TEIform="l" part="N">Ora color signet: quod bellatricibus auris</l>
<l TEIform="l" part="N">Influat in mentes, primos sensisse Poetas</l>
<l TEIform="l" part="N">Credite. nos primi Saturni inamabile sidus</l>
<l TEIform="l" part="N">Diximus et falces dedimus. vos dicitis ansas.</l>
<l TEIform="l" part="N">Nostra Venus, nostra hanc caelo suffragia ponunt.</l>
<l TEIform="l" part="N">Nos Phoebo currum dedimus fulgensque capistrum,</l>
<l TEIform="l" part="N">Quo regat altus equos. per nos Cyllenius illo</l>
<l TEIform="l" part="N">Orbe sedet, vibrans alas, tectusque galero.</l>
<l TEIform="l" part="N">Nos clava Alciden, nos Oriona potenti</l>
<l TEIform="l" part="N">Armamus gladio. Patet en immensa Poetae</l>
<l TEIform="l" part="N">Area: jamque caput per sidera ducit, et alto</l>
<l TEIform="l" part="N">Calcat opes animo et Regum meditatur honores.</l>
<l TEIform="l" part="N">Jam celer ingreditur terris, atque omne pererrat</l>
<l TEIform="l" part="N">Aeterni Genitoris opus, jamque omne quod optat</l>
<l TEIform="l" part="N">Induit ingenium: jam circum Thessala Tempe</l>
<l TEIform="l" part="N">Castaliosque amnes, sacrosque ex ordine montes</l>
<l TEIform="l" part="N">Ambulat. Heic illum pius excipit ordo Sororum,</l>
<l TEIform="l" part="N">Delius inspirat Vates, Pincernaque Vatum</l>
<l TEIform="l" part="N">Pegasus aeternos infundit mentibus imbres.</l>
<l TEIform="l" part="N">Nulla mora est, et jam male custodita Draconi</l>
<l TEIform="l" part="N">Vellera subducit: fundunt oracula quercus:</l>
<pb id="s0946" n="900" TEIform="pb"/>
<l TEIform="l" part="N">Solis equi volucres sistuntur: Juppiter auri</l>
<l TEIform="l" part="N">Imbre fluit moecho, vel Tauri voce remugit.</l>
<l TEIform="l" part="N">Jam dant saxa viros, jam Regem infamis aselli</l>
<l TEIform="l" part="N">Induit auriculis: mox ipsa in Tartara Nigri</l>
<l TEIform="l" part="N">Ditis abit, sontesque feris Praetoribus umbras</l>
<l TEIform="l" part="N">Exhibet, et Furias totumque Acheronta movebit:</l>
<l TEIform="l" part="N">Mox iras dirasque canit, mox vulnera amantum</l>
<l TEIform="l" part="N">Obligat, et pulchrum Veneri deplorat Adonin.</l>
<l TEIform="l" part="N">Haec nostris poterant satis opportuna videri</l>
<l TEIform="l" part="N">Lusibus, afflatusque, a quo sacer isse Poetis</l>
<l TEIform="l" part="N">Creditur ille furor, nostris haec mentibus indit.</l>
<l TEIform="l" part="N">Hoc lapsum de fonte venit laudabile carmen.</l>
<l TEIform="l" part="N">His vehitur pennis, his aethera pervolat alis,</l>
<l TEIform="l" part="N">Humanam supra sortem et mutabilis aevi.</l>
<l TEIform="l" part="N">Non Vos ista juvant: ea nobis gloria solis</l>
<l TEIform="l" part="N">Competit. At solidum vobis pernoscere verum</l>
<l TEIform="l" part="N">Cura sit una, Sophi, non quicquid imagine Veri</l>
<l TEIform="l" part="N">Ludit, vel tenues rerum reflectit in umbras.</l>
<l TEIform="l" part="N">Non ignota Tibi, Wasmuthi, Carmina scribo.</l>
<l TEIform="l" part="N">Mentitum Te nam decus, atque precarius hujus</l>
<l TEIform="l" part="N">Non latet Entis honos, nec vulgi fascinat error.</l>
<l TEIform="l" part="N">His animum incensus studiis, perque omnia versans</l>
<l TEIform="l" part="N">Pervigiles oculos varias circumspicis artes,</l>
<l TEIform="l" part="N">Et toto haec turbas ludo commenta, cavesque,</l>
<l TEIform="l" part="N">Ne vetitis tentent se rerum immittere regnis.</l>
<l TEIform="l" part="N">Tu, quia nunc Te haec cura coquit sub pectora fixa,</l>
<l TEIform="l" part="N">Vestro pelle foro, et tota quod mente requiris,</l>
<l TEIform="l" part="N">Hoc nostro, quantum potes, Ens fac in orbe renasci.</l>
</lg>
</div3>
</div2>
</div1></body></text>





</TEI.2>