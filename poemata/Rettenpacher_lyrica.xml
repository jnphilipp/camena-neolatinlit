<?xml version='1.0' encoding='ISO-8859-1'?>
<!DOCTYPE TEI.2 SYSTEM 'http://www.uni-mannheim.de/mateo/camenatools/DTD/teixlite.dtd'>

<TEI.2>

<teiHeader type='text'>
<fileDesc>

<titleStmt>

<title>Lyrische Gedichte.</title>
<title type='sub'>Machine-readable text</title>
<title type='short'>Rettenpacher, Simon: Lyrische Gedichte. - Wien, 1893.</title>
<author n='Rettenpacher'>Rettenpacher, Simon, OSB</author>
<editor>Tassilo Lehner OSB</editor>
</titleStmt>

<editionStmt>

<edition>XML version, markup prototype, December 1999</edition>
<respStmt><name>Ruediger Niehl</name><resp>markup</resp></respStmt>
</editionStmt>

<publicationStmt>

<publisher>Camena</publisher>
<address>
<addrLine><anchor n='http://www.uni-mannheim.de/mateo/camena/retten2' type='href' id='retten2'/></addrLine>
</address>
</publicationStmt>

<notesStmt>

<note type='href'>http://www.uni-mannheim.de/mateo/camena/</note>
<note type='pathname'>retten2</note>
<note type='filename'>Rettenpacher_lyrica.html</note>
<note type='titleimage'>s001.html</note>
<note type='srcfile'>Rettenpacher_lyrica.xml</note>
<note type='imgpath'>retten2/jpg</note>
<note type='imgtype'>html</note>
</notesStmt>

<sourceDesc>

<bibl>Wien: Josef Roller, 1893.</bibl>
</sourceDesc>
</fileDesc>

<encodingDesc>

<editorialDecl>
<p>Regeln fuer die Texterfassung 03/2001</p>
</editorialDecl>
<refsDecl>
<p>not necessary</p>
</refsDecl>
</encodingDesc>

<revisionDesc>

<change>
<date>16 April 2004</date>
<respStmt>
<name>Ruediger Niehl</name>
<resp>markup</resp>
</respStmt>
<item>Morpheus spell check, tagging, metre; editorial description: OCR-scanned text - structural tagging complete - no semantic tagging - Morpheus spell check</item>
</change>
<change>
<date>07/2010</date>
<respStmt>
<name>Reinhard Gruhl</name>
<resp>markup</resp>
</respStmt>
<item>markup revised; various linking errors corrected; p. 434 (including two more stanzas) supplied</item>
</change>
</revisionDesc>
</teiHeader>
<text>
<front>
<pb id='s001'/>
<titlePage><titlePart>
P. Simon Rettenpacher's 
Lyrische Gedichte 
MIT UNTERSTÜTZUNG DER LEO-GESEllschaft 
HERAUSGEGEBEN VON 
P. TASSILO LEHNER  O. S. B. 
PROFESSOR AM GYMNASIUM ZU KREMSMÜNSTER.
<gap desc='illustration' resp='sampling'/>
WIEN.  
VERLAG VON JOSEF ROLLER &amp; 
1893.
</titlePart></titlePage>
<pb id='s002'/>
<div type='imprint'>
<p><q>St. Norbertus</q> Buch- &amp; Kunstdruckerei in Wien.</p>
</div>
<pb id='s003'/>
<gap desc='praeliminaria' resp='sampling'/>
</front>
<body>
<div1 id='ReLW.01' n='1' type='book'>
<head>CARMINUM LIBER I.</head>
<div2 id='ReLW.01.01' n='1' type='poem'>
<pb id='s059' n='3'/>
<head>I. VIRTUS REBUS OMNIBUS MAIOR.</head>
<lg met='asc1'>
<l>Aulae sustineat crebra negotia, </l>
<l>Quem praecelsus honor, quem tumor abripit</l>
<l>Et fastus nitida fallit imagine</l>
<l>Ac curae steriles, ludicra somnia. </l>
<l>Inflammet cupidum dulcibus ignibus</l>
<l>Vultus Timocleae lubricus aspici,</l>
<l>Thesauros cumulet dives, opes domum</l>
<l>Immensas Arabum litore devehat </l>
<l>Et lauru libeat cingere tempora,</l>
<l>Quos gestant tenero Pierides sinu.</l>
<l>Me virtus hominum coetibus eximat,</l>
<l>Sistat sidereo spirituum choro </l>
<l>Ac durum per iter me patientia</l>
<l>Ducat sollicite non trepidum sequi.</l>
<l>Non tangunt animum tristia iurgia</l>
<l>Nec crudelia me dilacerant probra </l>
<l>Aut terrere solet maesta calumnia:</l>
<l>Permitto superis omnia. Sub crucis</l>
<l>Vexillo cupio, quidquid erit, pati.</l>
<l>Immortalis honor, gloria verticem </l>
<l>Aeternis radiis cinget et ambiet,</l>
<l>Qui laetus tolerat, saeva necessitas</l>
<l>Si quid ferre iubet, nec querulus gemit.</l>
<l>An me flere iuvet? Turpe nimis viro </l>
<l>Constanti lacrimas fundere, vocibus</l>
<l>Heroi vetitis percutere aera.</l>
<l>Quod durum, levius fit patientia.</l>
</lg>
</div2>
<div2 id='ReLW.01.02' n='2' type='poem'>
<pb id='s060' n='4'/>
<head>II. LAUS BEATAE VIRGINIS DEIPARAE.</head>
<lg met='sapp'>
<l>Siderum regina potens, beata </l>
<l>Numinis mater, decus universi</l>
<l>Orbis et culpas animi gementis</l>
<l rend='indent'>Ancora fida. </l>
<l>Tu paris, qui te prius ante mundum</l>
<l>Conditum elegit genetricem, in auras</l>
<l>Lucis educis gremii Paterni</l>
<l rend='indent'>Nube latentem. </l>
<l>Tu salus terrae sterilis fuisti,</l>
<l>Tristibus pressae vitiis levamen :</l>
<l>Horridi dulcis medicina morbi</l>
<l rend='indent'>Mentibus aegris. </l>
<l>Languidi crimen populi auferentem</l>
<l>Prima tu cernis niveis ocellis</l>
<l>Et sinu nutris tenero medentem</l>
<l rend='indent'>Cladibus orbis, </l>
<l>Grande mater prodigium, parentem</l>
<l>Quae suum cunis timide reponit,</l>
<l>Bracchiis stringit, cupientis ora</l>
<l rend='indent'>Suavia libat! </l>
<l>Quis tuas dotes memoret canendo?</l>
<l>Quis sacrum digne celebret calorem?</l>
<l>Quo rapis numen? cui mentis altae</l>
<l rend='indent'>Nota venustas? </l>
<l>Supplices hinc te veneramur omnes</l>
<l>Et fores crebris lacrimis benignas,</l>
<l>Virgo, pulsamus: Stygiis nocentes</l>
<l rend='indent'>Exime poenis. </l>
<l>Filius blandis precibus movetur</l>
<l>Nec scelus. torquet graviore flagro:</l>
<l>O iuva! ni noxa hominem inquinasset,</l>
<l rend='indent'>Mater an esses? </l>
</lg>
</div2>
<div2 id='ReLW.01.03' n='3' type='poem'>
<pb id='s061' n='5'/>
<head>III. ASCENSUS MENTIS IN DEUM.</head>
<lg met='asc2'>
<l>Quo me sanctus amor poli </l>
<l rend='indent'>Ducit, quo rapiunt sidereae faces?</l>
<l>Quae secreta canam? nocens</l>
<l rend='indent'>An Martis iubar? an Mercurium vagum </l>
<l>Saturnive ferociam?</l>
<l rend='indent'>Iucundumne Iovis lumen an aurei</l>
<l>Solis vel Veneris decus?</l>
<l rend='indent'>Seu diversa levis cornua Cynthiae? </l>
<l>Sunt haec docta crepundia:</l>
<l rend='indent'>Sublimes superum mens penetret domos.</l>
<l>Dulci gaudeat icone</l>
<l rend='indent'>Et summae Triados luce refulgeat </l>
<l>Ac caeli ebria nectare,</l>
<l rend='indent'>Ut Maenas stimulis saucia Bacchicis</l>
<l>Non fertur stabili gradu,</l>
<l rend='indent'>Sic sacris titubet semper ab aestibus. </l>
<l>Ne fidat nimium tamen</l>
<l rend='indent'>Aut flammas dubia sollicitet fide:</l>
<l>Divis grata modestia</l>
<l rend='indent'>Ignes subiciat, non tumor improbus. </l>
<l>Quem vana aura superbiae</l>
<l rend='indent'>Tollit, destituit gratia numinis.</l>
</lg>
</div2>
<div2 id='ReLW.01.04' n='4' type='poem'>
<head>IV. HIEMS POTU ET INNOCENTI AMORE MITIGANDA.</head>
<lg met='arc4'>
<l>Imminet acris hiems gelida nive, frigidis pruinis</l>
<l rend='indent'>Et veste tellus candida relucet.</l>
<l>Nunc glacie stringuntur flumina nec ferunt carinas,</l>
<l rend='indent'>Sed stridulis currum rotis teruntur. </l>
<l>Iam stabulis pigrum recubat pecus et timet rigenti</l>
<l rend='indent'>Prodire vento per vias dolosas.</l>
<l>Iam senium frondes ignobile condit atque amoena</l>
<l rend='indent'>Linquit virentes arbores iuventus. </l>
<pb id='s062' n='6'/>
<l>Quisque domi residens artus fovet igne temperato</l>
<l rend='indent'>Et fungitur sueto ad focum labore.</l>
<l>Solvuntur citius sacra munera, nullus haeret aris,</l>
<l rend='indent'>Devitat aurae quilibet furorem. </l>
<l>Certamen veluti dum sumitur et cadunt manipli,</l>
<l rend='indent'>Ad tutiores conferunt repulsa</l>
<l>Agmina se turres: vehementi ita pressa turba bruma</l>
<l rend='indent'>Festinat aedes ingredi calentes. </l>
<l>Nunc artus tepidos dulci decet irrigare Baccho</l>
<l rend='indent'>Et triste tempus mitigare potu.</l>
<l>Nunc genium placare mero iuvet atque amore blando</l>
<l rend='indent'>Lenire maestos pectoris labores. </l>
<l>Nil differre libet. Mors vellicat aurem: abire terris,</l>
<l rend='indent'>Cum Parca stamen rumpet, haud morabor.</l>
<l>Donec fata sinent nos vivere, sancto et innocenti</l>
<l rend='indent'>Ardore mentes imbuat voluptas. </l>
</lg>
</div2>
<div2 id='ReLW.01.05' n='5' type='poem'>
<head>V. NON FIDENDUM PRINCIPIBUS.</head>
<lg met='asc4'>
<l>Quem laetat varii gratia principis, </l>
<l>Quem fictis dominus fallit amoribus</l>
<l rend='indent'>Et spes credula ludit,</l>
<l rend='indent'>Aulae dum nitor attrahit: </l>
<l>Heu quam difficili tentat iter via!</l>
<l>Quam pinu fragili sollicitat mare!</l>
<l rend='indent'>Nigris horrida ventis</l>
<l rend='indent'>Cernet saepius aequora. </l>
<l>Vix pacata ratis litora deserit,</l>
<l>Ad caecos scopulos cum rapit Africus</l>
<l rend='indent'>Et spumantibus undis</l>
<l rend='indent'>Quassatam simul obicit. </l>
<pb id='s063' n='7'/>
<l>Franguntur tumidis vela Aquilonibus</l>
<l>Antennaeque gemunt nec tenet ancora</l>
<l rend='indent'>Alnum dente tenaci</l>
<l rend='indent'>Ruptis funibus omnibus. </l>
<l>Deprensus dubiis quo poteris vadis</l>
<l>Evitare modo triste periculum?</l>
<l rend='indent'>Flebis? Numina surda</l>
<l rend='indent'>Ad voces pereuntium. </l>
<l>In portum potius te refer a minis</l>
<l>Commoti pelagi: dum licet, effuge</l>
<l rend='indent'>Prudens limina regum</l>
<l rend='indent'>Atque intuta ducum atria. </l>
<l>Laetam disce animo pauperiem pati</l>
<l>Et curas reseca cordis inutiles,</l>
<l rend='indent'>Aegros pone tumultus:</l>
<l rend='indent'>Sic regnum ipse dabis tibi. </l>
</lg>
</div2>
<div2 id='ReLW.01.06' n='6' type='poem'>
<head>VI. FORTUNA ET CUPIDO.</head>
<lg met='asc3'>
<l>Quo Fortuna trahit? quo Veneris puer </l>
<l>Abducit miserum, care Menecrates?</l>
<l>Quis te tam validis nexibus eximet?</l>
<l rend='indent'>Quis solvet tua vincula? </l>
<l>Haec orbis fatui maxima numina:</l>
<l>Gentes decipiunt, retibus implicant</l>
<l>Insanamque creant perniciem omnibus,</l>
<l rend='indent'>Quos prudentia deserit. </l>
<l>Coniurata movent proelia fortibus,</l>
<l>Virtuti tacitas insidias parant,</l>
<l>Ut praedam subito corripit abdita</l>
<l rend='indent'>Silvis sive specu tigris. </l>
<pb id='s064' n='8'/>
<l>Alcides premitur casibus asperis,</l>
<l>Iuno infesta nimis instat et ingerit</l>
<l>Audaci iuveni dura pericula:</l>
<l rend='indent'>En sors vexat ut improba! </l>
<l>Accensus cupidis attamen ignibus</l>
<l>Conspecta specie virginis aestuat.</l>
<l>Hoc auctore iuvat caeca licentia?</l>
<l rend='indent'>Verum damna cave ultima. </l>
</lg>
</div2>
<div2 id='ReLW.01.07' n='7' type='poem'>
<head>VII. AD SPIRITUM SANCTUM.</head>
<lg met='alcm'>
<l>Spiritus alme, tuo mentem perfunde nitore </l>
<l rend='indent'>Et divino lumine lustra.</l>
<l>Sint procul a nobis terrenae faecis amores</l>
<l rend='indent'>Ac vesana incendia mundi. </l>
<l>Lucidus aetheriis descendat sedibus ignis,</l>
<l rend='indent'>Ardescat qui corpore nostro.</l>
<l>Hunc nulla exstinguat fortunae tristior aura,</l>
<l rend='indent'>Etsi saeva pericula surgant. </l>
<l>Orbis fracta licet labatur machina, caelo</l>
<l rend='indent'>Tellus confundatur et unda:</l>
<l>Non tamen e cupido discedet pectore flamma,</l>
<l rend='indent'>Gratia quam fecunda ministrat. </l>
<l>Te vates regesque canant, tu carmine sacro</l>
<l rend='indent'>Aeterno celebreris honore.</l>
<l>Tu prius informis fovisti semina molis</l>
<l rend='indent'>Et crevisti corpora mixta. </l>
<l>Quae levia, ascendunt, gravibus datur infima sedes:</l>
<l rend='indent'>Perpetuo motu astra rotantur.</l>
<l>Tu vitam rebus tribuis, tu cuncta serena</l>
<l rend='indent'>Accendis face, nubila pellis. </l>
<pb id='s065' n='9'/>
<l>Tu castos animis inspiras iugiter ignes.</l>
<l rend='indent'>Sidera suetus ad alta vocare.</l>
<l>Qui sequitur, felix, ingenti numine plenus,</l>
<l rend='indent'>Criminis atra labe solutus. </l>
<l>Hoc ardore flagrem, dulci consumar ab aestu,</l>
<l rend='indent'>Ut moriar sine fine beatus.</l>
<l>Mortalis non spes lactet, non dira cupido :</l>
<l rend='indent'>Haec flamma est satis omnibus una. </l>
</lg>
</div2>
<div2 id='ReLW.01.08' n='8' type='poem'>
<head>VIII. PUELLA NUPTIAS AMBIENS.</head>
<lg met='lesa'>
<l>Claudia virgo demens, </l>
<l rend='indent'>Nuptiis cur sic inhias? cur precibus fatigas</l>
<l>Sidera? cur maritum</l>
<l rend='indent'>Omnibus votis petis et sic thalami iugalis </l>
<l>Foedere commoveris,</l>
<l rend='indent'>Ut pudor non te teneat nec lateat cupido?</l>
<l>Coniugis an ferocis</l>
<l rend='indent'>Taedium nescis? dubios nec metuis labores? </l>
<l>Gratia cum sereni</l>
<l rend='indent'>Deperit vultus, nivei cum cecidere dentes,</l>
<l>Est odio frequenter,</l>
<l rend='indent'>Quae prius labris roseis et nitida placebat </l>
<l>Blanda puella fronte:</l>
<l rend='indent'>Nam venustatis minuit florem adimitque tempus,</l>
<l>Tristis hiems propinquat</l>
<l rend='indent'>Et gelu torpente animos sollicitat tepentes. </l>
</lg>
</div2>
<div2 id='ReLW.01.09' n='9' type='poem'>
<head>IX. VANI SENUM AMORES.</head>
<lg met='alca'>
<l>Canis capillis Cossidiae places </l>
<l>Fuscae puellae? quid tenerae genae</l>
<l rend='indent'>Rugam ad senilem? quid iuventus</l>
<l rend='indent'>Ad trepidam gelidamve frontem?</l>
<pb id='s066' n='10'/>
<l>Foedam venustas haud maciem decet</l>
<l>Vilemque pannum non Tyrius color:</l>
<l rend='indent'>Iunguntur arto vincla nodo,</l>
<l rend='indent'>Quae paribus coiere causis. </l>
<l>Multis ferocem muneribus domas:</l>
<l>At credulum astu virgineo caput</l>
<l rend='indent'>Deludit atque expectat aurum:</l>
<l rend='indent'>Aufugiet, nisi dona spargas. </l>
<l>Vultu severo tristis hiems riget</l>
<l>Et plura stillant flumina naribus</l>
<l rend='indent'>Quam frigida de rupe Tauri</l>
<l rend='indent'>Praecipiti cadat unda lapsu, </l>
<l>Cum solvitur nix, cum glaciem calor</l>
<l>Solis relaxat. Lilia cum rosis</l>
<l rend='indent'>Aestate crescunt, saevientis</l>
<l rend='indent'>Non tolerant Aquilonis iram: </l>
<l>Virgo senectam sic metuit tuam,</l>
<l>Nummos reposcit. Consilium cape:</l>
<l rend='indent'>Aut pone curam insanientem</l>
<l rend='indent'>Aut virides iuvenesce in annos. </l>
</lg>
</div2>
<div2 id='ReLW.01.10' n='10' type='poem'>
<head>X. ENCOMIUM S. IOANNIS EVANGELISTAE.</head>
<lg met='sapp'>
<l>Siderum splendor, decus ac voluptas </l>
<l>Regiae caeli, memorande princeps,</l>
<l>Iane, quo tandem celebrem eminentes</l>
<l rend='indent'>Carmine dotes? </l>
<l>Numen abstraxit iuvenem vocando</l>
<l>Orbis a pompis, animum innocentem</l>
<l>Noxa ne posset gravis inquinare,</l>
<l rend='indent'>Laedere culpa. </l>
<l>Pectore in cena recubas amantis</l>
<l>Et tibi soli licuit beato</l>
<l>Fonte lucem haurire poli, latentes</l>
<l rend='indent'>Discere causas. </l>
<pb id='s067' n='11'/>
<l>Ad crucem et mortem Dominum secuto</l>
<l>Virginis matris tibi cura cessit:</l>
<l>Ultima e sacro morientis ore</l>
<l rend='indent'>Iussa capessis. </l>
<l>Tartaro victo tumulo propinquas</l>
<l>Primus et cernis vacuum sepulcrum,</l>
<l>Ingredi sed non cupis ac recedis</l>
<l rend='indent'>Pectore tristi. </l>
<l>At redis, lini aspicis involucra,</l>
<l>Ut rei testis simul esse possis;</l>
<l>Postea agnoscis Dominum quieto</l>
<l rend='indent'>Litore stantem. </l>
<l>Traditum verbum inde Asiae per urbes</l>
<l>Spargis et cogis populos fideles</l>
<l>Numini servire, deos inanes</l>
<l rend='indent'>Ludere sannis. </l>
<l>Insula saevi sterili tyranni</l>
<l>Clauderis iussu, tibi vero Olympus</l>
<l>Prodit arcana et varios futuro</l>
<l rend='indent'>Tempore casus. </l>
<l>Altius multo reliquis volasti,</l>
<l>In sinu Verbum inveniens Paterno,</l>
<l>Atque in immortali oculos es ausus</l>
<l rend='indent'>Figere Sole. </l>
<l>Sicut opponit radiis diei</l>
<l>Fulminis se heres, fruitur nitore,</l>
<l>Sic tuae mysteria summa mentis</l>
<l rend='indent'>Cernere munus. </l>
<l>Gratius vero nihil est amore</l>
<l>Semper ardenti in senio et iuventa,</l>
<l>Quo doces terram fugere ac beata</l>
<l rend='indent'>Quaerere regna. </l>
</lg>
</div2>
<div2 id='ReLW.01.11' n='11' type='poem'>
<pb id='s068' n='12'/>
<head>XI. VIRTUTIS LAUS.</head>
<lg met='asc5'>
<l>Virtus pulchra quidem, rara tamen, regibus haud placet</l>
<l>Nec multum populo: spreta iacet, cum nimis eminet.</l>
<l>Merces ipsa sibi; gaudet enim, cum bene fecerit.</l>
<l>Sicut sol radios orbe iacit, munera nec petit </l>
<l>Pro luce aetheria, sed tribuit vim suam in omnia</l>
<l>Gratis perpetuum: sic fieri suevit, ubi emicat</l>
<l>Huius dulce iubar nec dubii gloria nominis.</l>
<l>Nil mortale cupit: scandit ovans sidereas domos </l>
<l>Nec terram refugit, cum <corr sic='misaris' resp='transcriber'>miseris</corr> ferre <corr sic='potesi' resp='transcriber'>potest</corr> opem.</l>
<l>Has dotes, Xenophon, si libeat, protinus arripe.</l>
<l>Virtute <corr sic='exima' resp='transcriber'>eximia</corr> pectus alas atque animum imbuas:</l>
<l>Nil speres aliud praeterea; sit satis hoc decus. </l>
<l>Tranquilla melius mente quid. est? Haec bona gaudia.</l>
</lg>
</div2>
<div2 id='ReLW.01.12' n='12' type='poem'>
<head>XII. NON CELANDA VIRTUS.</head>
<lg met='sapp'>
<l>Quisnam honor magno ingenio latere? </l>
<l>Exserat sese populos docere</l>
<l>Non rudis virtus: animi iacentis</l>
<l rend='indent'>Sordet imago. </l>
<l>Otium vita, cupidus tueri</l>
<l>Nomen et famam tenui labore.</l>
<l>Quis lyrae est usus reticentis aut qui haud</l>
<l rend='indent'>Tenditur arcus? </l>
<l>Palladis sese tenebris recondat</l>
<l>Ales et lucis fugiat nitorem:</l>
<l>Lumine at solem Iovis irretorto</l>
<l rend='indent'>Armiger ambit. </l>
<l>Frigida flores hieme occuluntur</l>
<l>Abditi terrae gremio, tepenti</l>
<l>Vere consurgunt, rosa grata dulcem</l>
<l rend='indent'>Spargit odorem: </l>
<pb id='s069' n='13'/>
<l>Sic, ubi venti gelidi minantur</l>
<l>Et cadunt caelo pluviae frequentes,</l>
<l>Cuncta frigescunt, tegere est amoenas</l>
<l rend='indent'>Tutius artes; </l>
<l>Tristis at silvis cum Aquilo recedit,</l>
<l>Aura cum spirat Zephyri serena</l>
<l>Et calet quivis, avide decebit</l>
<l rend='indent'>Promere dotes. </l>
<l>Cur colis tanto studio Minervam?</l>
<l>Cur diu noctuque manum fatigas</l>
<l>Solus et docto citharam canoram</l>
<l rend='indent'>Pollice tentas? </l>
<l>Non tibi tantum, at patriae atque amicis</l>
<l>Natus es: fungi officio memento,</l>
<l>Quo deus dudum voluit. Quid audes?</l>
<l rend='indent'>Turpe silere. </l>
<l>Signa sed praefers animi modesti</l>
<l>Nec iuvat thesaurum aperire mentis:</l>
<l>Sera non te posteritas tenacem</l>
<l rend='indent'>Iure vocabit? </l>
</lg>
</div2>
<div2 id='ReLW.01.13' n='13' type='poem'>
<head>XIII. INVITAT MAXIMUM AD STABULUM BETHLEHEMITICUM.</head>
<lg met='asc2'>
<l>Sedes aetherias subis </l>
<l rend='indent'>Explorasque vias, Maxime, siderum,</l>
<l>Qua currat Venus aurea,</l>
<l rend='indent'>Crudus falce senex et vaga Cynthia, </l>
<l>Ursae quo gelidae polo,</l>
<l rend='indent'>Dum mergi metuunt fluctibus aequoris,</l>
<l>Ortu quam roseo micet</l>
<l rend='indent'>Solis praeveniens lampada phosphorus. </l>
<pb id='s070' n='14'/>
<l>Ah! caeli extima desere,</l>
<l rend='indent'>In terra potius quaere Hyperiona.</l>
<l>En faeno tepido iacet</l>
<l rend='indent'>Et mutat stabulo natus Amor sinum </l>
<l>Summi Patris inhospito,</l>
<l rend='indent'>Mortales gravibus liberet ut malis.</l>
<l>Huc accede, precor: solum</l>
<l rend='indent'>Praefer stelliferi deliciis poli. </l>
<l>Sublimes animae hic canunt</l>
<l rend='indent'>Et dulci aetherii carmine spiritus</l>
<l>Humano generi ferunt</l>
<l rend='indent'>Pacem perpetuam laetaque gaudia. </l>
<l>Immenso decus additur</l>
<l rend='indent'>Et crescit placidi gloria numinis.</l>
<l>Stella haud lucida deficit:</l>
<l rend='indent'>Advenisse ducem gentibus indicat, </l>
<l>Omnes qui populos regat</l>
<l rend='indent'>Constanterque gerat sceptra perennia.</l>
<l>Ergo huc lumina flectito,</l>
<l rend='indent'>Haec mente assidua sidera volvito, </l>
<l>Veloci huc pede tendito:</l>
<l rend='indent'>Has, sat sit, nitidas si aspicias faces.</l>
</lg>
</div2>
<div2 id='ReLW.01.14' n='14' type='poem'>
<head>XIV. AD PLANCUM. IRATAM MULIEREM DESERENDAM.</head>
<lg met='asc4'>
<l>Iratam esse tibi Tyndaridem gemis </l>
<l>Deplorasque fugam flebilibus modis,</l>
<l rend='indent'>Procne ut garrula nidos</l>
<l rend='indent'>Raptos carmine lugubri. </l>
<l>Urit frontis honos ac geminae faces</l>
<l>Vibrantes placido lumine, mitibus</l>
<l rend='indent'>Caeli ut sidera flammis,</l>
<l rend='indent'>Urit grata modestia. </l>
<pb id='s071' n='15'/>
<l>Haec dotes, fateor, virginis aureae.</l>
<l>Quis adiunge, licet, cerea bracchia,</l>
<l rend='indent'>Nigros vertice crines</l>
<l rend='indent'>Ac colli niveum decus. </l>
<l>Verum, Plance, tui respice nominis</l>
<l>Ac famae vario tempore gloriam:</l>
<l rend='indent'>Ne te trade querelis;</l>
<l rend='indent'>Haud dignae lacrimae viro. </l>
<l>Si te deseruit perfida Tyndaris</l>
<l>Nullo laeso probro, voce nec unica:</l>
<l rend='indent'>Non gaudere iuvabit,</l>
<l rend='indent'>Grates reddere numini, </l>
<l>Quod non coniugii tradita vinculo,</l>
<l>Quod non perpetuo foedere nexa sit?</l>
<l rend='indent'>Hinc ludibria formae</l>
<l rend='indent'>Disce ac sortis imaginem. </l>
<l>Pellecta est mulier muneribus tuis:</l>
<l>Ut dones iterum, iam simulet fugam.</l>
<l rend='indent'>Prudens nauta latentes</l>
<l rend='indent'>Declinat scopulos maris. </l>
</lg>
</div2>
<div2 id='ReLW.01.15' n='15' type='poem'>
<head>XV. VOLUPTATEM AD EXITIUM DUCERE.</head>
<lg met='asc3'>
<l>Incedes per iter floribus et rosis </l>
<l>Stratum purpureis nec teneros latens</l>
<l>Laedit spina pedes nec rubus aspero</l>
<l rend='indent'>Artus pungit aculeo. </l>
<l>Currunt per medium limpida flumina</l>
<l>Et ludunt niveis fulgida arenulis</l>
<l>Ac ripas viridi gramine vestiunt</l>
<l rend='indent'>Umbrantque arboribus solum. </l>
<pb id='s072' n='16'/>
<l>Hinc blando volucres carmine concinunt</l>
<l>Et silvae resonant murmure garrulo:</l>
<l>Illic dividuum lusciniae vagis</l>
<l rend='indent'>Frangunt aera questibus. </l>
<l>Has inter facili delicias gradu</l>
<l>Aetas prima fluit nec capiti imminens</l>
<l>Discrimen metuit temporis immemor,</l>
<l rend='indent'>Quod secum rapit omnia. </l>
<l>At metam cupido lumine prospice:</l>
<l>Quam tu nunc sequeris, pulchra quidem via,</l>
<l>Verum perniciem tendis ad ultimam,</l>
<l rend='indent'>Ad letum miser horridum. </l>
<l>Sicut quando videt cerva lupum procul,</l>
<l>Velox grata sibi papula deserit,</l>
<l>Subducit celeri se pede casui:</l>
<l rend='indent'>Sic lapsum, iuvenis, fuge. </l>
<l>Quod nunc carpis iter, praecipiti iugo</l>
<l>Saxum infame subest, caedibus a feris</l>
<l>Obsessum atque avibus cuncta vorantibus.</l>
<l rend='indent'>Quicumque haud trepido gradu, </l>
<l>Illuc cum stolide venerit, unguibus</l>
<l>Saevis se aut rabidis morsibus eripit,</l>
<l>Tristi morte luit gaudia floridae</l>
<l rend='indent'>Et laetae nimium viae. </l>
<l>Evita scopulos, si sapis, asperos</l>
<l>Sirenumque cave lubrica carmina:</l>
<l>Qui parere levis consilio negat,</l>
<l rend='indent'>Incassum quotiens gemet? </l>
</lg>
</div2>
<div2 id='ReLW.01.16' n='16' type='poem'>
<pb id='s073' n='17'/>
<head>XVI. VERITAS HISTORICA.</head>
<lg met='alca'>
<l>Quam lingua suavis, dulcis, amabilis, </l>
<l>Quae veritati posthabet omnia!</l>
<l rend='indent'>Quodcumque commisere reges,</l>
<l rend='indent'>Prodere nec dubitat nec errat.</l>
<l>Immane crimen destitui fide!</l>
<l>Belli supremos qui memorat duces,</l>
<l rend='indent'>Clades iniquas ne recondat,</l>
<l rend='indent'>Ambiguos referat triumphos.</l>
<l>Numquam dolosas concelebret strophas</l>
<l>Nec tollat astris impia foedera,</l>
<l rend='indent'>Ne blandiatur pertinaci</l>
<l rend='indent'>Aut cupido faveat tyranno.</l>
<l>Ne dicat umquam candida, quae nigra,</l>
<l>Pulchrum aut colorem turpibus allinat,</l>
<l rend='indent'>Sed cuncta, sicut gesta novit,</l>
<l rend='indent'>Asserat intrepido vigore.</l>
<l>Tandem patebunt omnia: fabulis</l>
<l>Aut laude falsa ludere qui volet,</l>
<l rend='indent'>Inter poetas censeatur</l>
<l rend='indent'>Plurimum ab historia remotus.</l>
</lg>
</div2>
<div2 id='ReLW.01.17' n='17' type='poem'>
<head>XVII. DIVINI AMORIS DULCEDO.</head>
<lg met='alca'>
<l>Flagro, sed igni sidereo calet </l>
<l>Mens usta, caeco intacta Cupidine:</l>
<l rend='indent'>Non glaeba vilis nec capilli</l>
<l rend='indent'>Me tenui religant catena. </l>
<l>Est flamma felix, suavior omnibus</l>
<l>Rebus caducis. Sic liceat dies</l>
<l rend='indent'>Deducere ad finem quietos;</l>
<l rend='indent'>His facibus moriar beatus. </l>
<pb id='s074' n='18'/>
<l>Producta vitae stamina non peto,</l>
<l>Plures nec horas temporis: ambio</l>
<l rend='indent'>Ardore dignos, innocentes</l>
<l rend='indent'>Et niveos sine labe mores. </l>
<l>Intenta caeli legibus arduis,</l>
<l>Adfixa laetis semper amoribus</l>
<l rend='indent'>Mens sit, serena luce fulgens</l>
<l rend='indent'>Et radiis oculi modesti. </l>
<l>Sed ne relabar pristinum ad otium</l>
<l>Aut ne profanos sollicitem deos,</l>
<l rend='indent'>Me frena divini timoris</l>
<l rend='indent'>Distineant animumque firment.</l>
</lg>
</div2>
<div2 id='ReLW.01.18' n='18' type='poem'>
<head>XVIII. BENE AGENDUM: CETERA DEO PERMITTENDA.</head>
<lg met='asc5'>
<l>'Toto bella fremunt orbe: minis, sanguine, cladibus,</l>
<l>Flammis res agitur, perfidia, fraudibus ac dolis!</l>
<l>Quis finem statuet saevitiae? caedibus horridis</l>
<l>Quis terram eripiet? Iustitiae quando aderit soror, </l>
<l>Incorrupta fides, integritas et nivea toga</l>
<l>Candor conspicuus, simplicitas atque animus probus?'</l>
<l>'Hae voces querulae, sancte puer, tristia murmura.'</l>
<l>'An semper dubia Mars acie non furit impius </l>
<l>Et sternit gladio praecipiti aut turbine moenia?</l>
<l>'Humano generi temporibus non dolus omnibus,</l>
<l>Fraus agnata fuit? scire negas? quid scelus obtegis?</l>
<l>Mundus non variat: fata eadem: dura necessitas </l>
<l>Nos parere iubet. Quid miseris casibus aggemis?</l>
<l>An quisquam immeritus? Tu potius munere fungere,</l>
<l>Quod caelum imposuit, tende via, qua superos petas,</l>
<l>Et permitte deo cetera, quae sors levat aut premit. </l>
<l>Est felix animus, sidereo qui recubat sinu.'</l>
</lg>
</div2>
<div2 id='ReLW.01.19' n='19' type='poem'>
<pb id='s075' n='19'/>
<head>XIX. CUM MUSIS IN GRATIAM QUID CANERE PROPONAT.</head>
<lg met='asc2'>
<l>Dulcis Pieridum chorus </l>
<l rend='indent'>Et pulsans citharam Phoebus eburneam</l>
<l>Iamdudum resides fides</l>
<l rend='indent'>Rursus sollicitant atque animum movent. </l>
<l>Dum divina scientia</l>
<l rend='indent'>Sectari aetherii iussa docet Patris,</l>
<l>Importuna licentia</l>
<l rend='indent'>Ad priscas revocat delicias pigrum </l>
<l>Musarumque protervitas</l>
<l rend='indent'>Astringit senium foederibus novis.</l>
<l>Cum fastos veteres libet</l>
<l rend='indent'>Ac primorum hominum saecla revolvere, </l>
<l>Ad Pindum ire iubet deus</l>
<l rend='indent'>Et laurum viridi carpere vertice.</l>
<l>Me cantare iuvet quidem</l>
<l rend='indent'>Et chordas digitis tangere mollibus, </l>
<l>Si gratum recitem melos</l>
<l rend='indent'>Nec moles umeris sit gravior meis.</l>
<l>Quid? Thracem memorem fuga</l>
<l rend='indent'>Deiectum pavida limite Pannonum? </l>
<l>Quid? bello Ausoniam quati?</l>
<l rend='indent'>Europam dubiis seditionibus?</l>
<l>Acri milite diripi</l>
<l rend='indent'>Urbes ac validis moenia turribus? </l>
<l>Haec cuncta eximii canant</l>
<l rend='indent'>Vates Maeonii carminis alite.</l>
<l>Suadet mitior indoles</l>
<l rend='indent'>Quaedam de niveis dicere moribus. </l>
</lg>
</div2>
<div2 id='ReLW.01.20' n='20' type='poem'>
<pb id='s076' n='20'/>
<head>XX. INVITATIO AD FRUGALEM CENAM.</head>
<lg met='sapp'>
<l>Ad dapes paucas venies Falerni </l>
<l>Nec bibes multum: potius Platonis</l>
<l>Disseres verbis, roseo revinctus</l>
<l rend='indent'>Tempora serto. </l>
<l>Posce fecundos calices in aula</l>
<l>Regis accumbens procerum vel amplis</l>
<l>Aedibus: nobis pueri ministrent</l>
<l rend='indent'>Pocula parca. </l>
<l>Qui nimis potat rationis expers,</l>
<l>Suscitat rixas et amica mensae</l>
<l>Iura dissolvit, meritus vocari</l>
<l rend='indent'>Hospes iniquus. </l>
<l>Gratiae praesint cyathis decentes</l>
<l>Et sitim pellant modicis culullis;</l>
<l>Nam nihil secreti, ubi sunt Lyaeo</l>
<l rend='indent'>Corda soluta. </l>
<l>Atticis gratum salibus iocari</l>
<l>Et simul sancti meminisse amoris;</l>
<l>Vita sic tranquilla fluet, serena</l>
<l rend='indent'>Ac sine nube. </l>
</lg>
</div2>
<div2 id='ReLW.01.21' n='21' type='poem'>
<head>XXI. INVIDIAE DAMNA ET MAEROR.</head>
<lg met='asc4'>
<l>Nullam laetitiam, Rustice, concipis, </l>
<l>Numquam sollicito gaudia pectore:</l>
<l rend='indent'>Rodit viscera livor</l>
<l rend='indent'>Atque atrox animum dolor. </l>
<l>Cum res alterius crescere cernitur</l>
<l>Aut fortuna alius celsius evehi,</l>
<l rend='indent'>Torquet poena cruenta,</l>
<l rend='indent'>Dirum supplicium imminet. </l>
<pb id='s077' n='21'/>
<l>Impellit Zephyrus vela tumentia</l>
<l>Et pinum validis dentibus ancora</l>
<l rend='indent'>Firmat litore: gaudet</l>
<l rend='indent'>Salvis navita mercibus.</l>
<l>Devictis acie fortiter hostibus</l>
<l>Ductor militibus praemia dividit;</l>
<l rend='indent'>Praedis agmina laeta</l>
<l rend='indent'>Et vino et dapibus vacant. </l>
<l>Exhausta Bromium laudat amystide</l>
<l>Per silvas volitans Maenas et avia</l>
<l rend='indent'>Per deserta fugacis</l>
<l rend='indent'>Cervae instar celerisve equi. </l>
<l>Visa ridet amans virgine nubili,</l>
<l>Vix frenat cupidi pectoris impetum:</l>
<l rend='indent'>Ducit grata venustas</l>
<l rend='indent'>Et frontis nitidum iubar. </l>
<l>Nox obscura tibi maestitiae placet,</l>
<l>Haec menti tetricae pabula suggerit:</l>
<l rend='indent'>Sugis triste venenum,</l>
<l rend='indent'>Si cui vita beatior. </l>
<l>At cum damna vides, horrida iurgia</l>
<l>Et caedes, animum gaudia concitant:</l>
<l rend='indent'>Sic poenis alienis</l>
<l rend='indent'>Et dura cruce pasceris. </l>
</lg>
</div2>
<div2 id='ReLW.01.22' n='22' type='poem'>
<head>XXII. AD MINUTIUM: INNOCENTIAE SECURITAS.</head>
<lg met='sapp'>
<l>Carceris maestis tenebris, Minuti, </l>
<l>Clauderis; nec vita nocens nec ullum</l>
<l>Arguit crimen: luit eruditae</l>
<l rend='indent'>Mentis acumen. </l>
<pb id='s078' n='22'/>
<l>Ingeni lusus subitas ad iras</l>
<l>Principem movit male suspicacem,</l>
<l>Cum foret privati hominis nec urbis</l>
<l rend='indent'>Publicus error. </l>
<l>Livor hanc causam sibi sumpsit audax,</l>
<l>Ut tuum cladi caput hinc pateret</l>
<l>Et locus tandem querulae ultioni</l>
<l rend='indent'>Vulneris esset. </l>
<l>Grande solamen sceleris profani</l>
<l>Nescium pectus, leviora sentit</l>
<l>Innocens tormenta: gravi flagello</l>
<l rend='indent'>Pervia culpa. </l>
<l>Tullius ferro cecidit tyranni,</l>
<l>Exuit vitam imperio Neronis</l>
<l>Magnus Annaeus: celebri per orbem</l>
<l rend='indent'>Nomine florent. </l>
<l>Fata non obstent, animum serenum</l>
<l>Umbra non turbet tenebrosa noctis:</l>
<l>Ridet immanes gladios et hastas</l>
<l rend='indent'>Mens sine labe. </l>
</lg>
</div2>
<div2 id='ReLW.01.23' n='23' type='poem'>
<head>XXIII. INGRATUS FILIUS.</head>
<lg met='asc4'>
<l>Est mater senio debilis ac pater, </l>
<l>Est uxor nitida fronte, oculis decens:</l>
<l rend='indent'>Hanc magni facis unam,</l>
<l rend='indent'>Huic toto obsequio vacas. </l>
<l>Languent interea decrepiti senes,</l>
<l>Quis parca nimium, tigride saevior,</l>
<l rend='indent'>Dextra dividis escas:</l>
<l rend='indent'>Nec vox aut lacrimae movent. </l>
<pb id='s079' n='23'/>
<l>Ingratum caput! haud es memor amplius,</l>
<l>Quid praestes niveis, nate, parentibus?</l>
<l rend='indent'>Pectus respice matris,</l>
<l rend='indent'>Quae fovit totiens sinu. </l>
<l>Expende ambiguas sollicitudines</l>
<l>Ac curas animi, quis aluit pater.</l>
<l rend='indent'>Quaenam munera liquit?</l>
<l rend='indent'>Et quas divitias dedit? </l>
<l>Qui vitam tribuit, fercula deneges?</l>
<l>Nec potu saties, quae ubera praebuit?</l>
<l rend='indent'>Non fata aspera cernis</l>
<l rend='indent'>Et rerum dubias vices? </l>
<l>Si linguas hominum non metuis, probrum</l>
<l>Nec mentem rigidam tangit, at excitet</l>
<l rend='indent'>Vindex dextera caeli</l>
<l rend='indent'>Plexuri scelera omnia. </l>
</lg>
</div2>
<div2 id='ReLW.01.24' n='24' type='poem'>
<head>XXIV. AMOR VETULAE DISSUADETUR.</head>
<lg met='asc3'>
<l>Ardes, sed vetulae turpis ab ubere </l>
<l>Pendes, sollicitus figere basia</l>
<l>Rugis et madidi (credere quis queat?)</l>
<l rend='indent'>Nasi lambere flumina. </l>
<l>Tu vultu roseo, crinibus aureis,</l>
<l>Nutantis capitis non metuis manu</l>
<l>Attrectare nives, non oculos velut</l>
<l rend='indent'>Exerrantia sidera? </l>
<l>O formose puer, purpureas genas</l>
<l>Exsugi tremulis ne labiis sine:</l>
<l>Florentes senii ne macies voret</l>
<l rend='indent'>Annos, admoneo, cave. </l>
<pb id='s080' n='24'/>
<l>Deformem Pholoes sperne libidinem:</l>
<l>Aetatem teneram cur ita prodigas</l>
<l>Et custos vigilans non sine taedio</l>
<l rend='indent'>Serves delicium domi? </l>
<l>At te vis rapuit magna pecuniae:</l>
<l>Haec subdit calidas sola animo faces,</l>
<l>Haec stringit cupidis bracchia nexibus,</l>
<l rend='indent'>Haec deducit ad oscula. </l>
<l>Cum multis opibus fultus obambulas</l>
<l>Et speras dominae fata celerrima,</l>
<l>Plures illa dies vivit et invida</l>
<l rend='indent'>Te mors ad tumulum trahit. </l>
</lg>
</div2>
<div2 id='ReLW.01.25' n='25' type='poem'>
<head>XXV. POETA IN SENIUM VERGENS.</head>
<lg met='sapp'>
<l>Iam datum Musis satis et tenebris: </l>
<l>Nunc deus suadet, meliore plectro</l>
<l>Ut sacras turres celebrem, Sionis</l>
<l rend='indent'>Moenia pingam. </l>
<l>Non reluctari liceat potenti</l>
<l>Numini: cani prohibent capilli</l>
<l>Magna moliri, vetat eminere</l>
<l rend='indent'>Serior aetas. </l>
<l>Ut leo languens senio recumbit</l>
<l>In specu tristis, meminit priorum</l>
<l>Virium tantum: veteris poetae</l>
<l rend='indent'>Sic quoque vena. </l>
<l>Si mihi lapsi referantur anni,</l>
<l>Forte sit dignum tragico cothurno,</l>
<l>Quod canam; sed nunc superest canendi</l>
<l rend='indent'>Sola voluntas. </l>
<pb id='s081' n='25'/>
<l>Attamen coepi revocare robur</l>
<l>Et fides lusu resides novare:</l>
<l>Si placet divis, citharae redibit</l>
<l rend='indent'>Pristina virtus. </l>
</lg>
</div2>
<div2 id='ReLW.01.26' n='26' type='poem'>
<head>XXVI. PAUPER MELIORUM VITUPERATOR.</head>
<lg met='alca'>
<l>Quae probra vulgo spargis in optimos, </l>
<l>Pauper Melander? quo sale refricas</l>
<l rend='indent'>Ductos cicatrices? amoenae</l>
<l rend='indent'>Vulnera cur repetis iuventae? </l>
<l>Quisnam est, diebus qui sapit omnibus?</l>
<l>Aetate labi num tenera grave</l>
<l rend='indent'>Crimen videtur? flore Bacchi</l>
<l rend='indent'>Incaluisse sit error ingens? </l>
<l>Ut quae rigantur prata perennibus</l>
<l>Undis virenti gramine se induunt:</l>
<l rend='indent'>Sic languido vires frequenter</l>
<l rend='indent'>Ingenio Bromius ministrat. </l>
<l>Nec quas dederunt divitias manu,</l>
<l>Divi benigna, concoquis aut probas,</l>
<l rend='indent'>Dum foeda paupertas molesto</l>
<l rend='indent'>Te premit atque onerat tumultu. </l>
<l>Vultum pudicae virginis arguis</l>
<l>Atque ora damnas nequitiae improbae:</l>
<l rend='indent'>Sic innocentes dum lacessis,</l>
<l rend='indent'>Insidias tibi machinaris. </l>
<l>Thersite cum non sis melior, cave,</l>
<l>Facunda ne vis prodat Ulixei,</l>
<l rend='indent'>Ludibri exponat scelestum</l>
<l rend='indent'>Et doceat fatuum silere. </l>
</lg>
</div2>
<div2 id='ReLW.01.27' n='27' type='poem'>
<pb id='s082' n='26'/>
<head>XXVII. AD TULLIUM: INVITATIO AD SOLITUDINEM.</head>
<lg met='alca'>
<l>Tulli, meorum prime sodalium, </l>
<l>Cum quo recordor condere me dies</l>
<l rend='indent'>Longos frequenter, dum virenti</l>
<l rend='indent'>Et tenera vigui iuventa: </l>
<l>Nunc solitudo me capit unice</l>
<l>Inter librorum blanda volumina,</l>
<l rend='indent'>Solacium miti senectae,</l>
<l rend='indent'>Delicium niveis capillis. </l>
<l>Hic vito fraudes, insidias, dolos,</l>
<l>Quis plebs abundat, quis nitor aulicus:</l>
<l rend='indent'>Hic fallar a nullo nec ullum</l>
<l rend='indent'>Fallere me alliciet cupido. </l>
<l>Utrumque foedum: stultitiae notam</l>
<l>Unum meretur, perfidiae alterum;</l>
<l rend='indent'>Utroque laedi dulce sacrae</l>
<l rend='indent'>Nomen amicitiae videmus. </l>
<l>Hinc celsa velox desere moenia</l>
<l>Et rura mecum nil metuens cole:</l>
<l rend='indent'>Huc cura non transire mordax</l>
<l rend='indent'>Nec poterit prohibere somnum. </l>
</lg>
</div2>
<div2 id='ReLW.01.28' n='28' type='poem'>
<head>XXVIII. AD FAUSTINUM: SANCTA MORITURUM DESIDERIA DECERE.</head>
<lg met='arc1'>
<l>Deposcis numeros gelido iam sanguine nostros?</l>
<l rend='indent'>Historias et carmina mittam?</l>
<l>Plurima scribentem celebras, Faustine : labores</l>
<l rend='indent'>Dulci laudis honore repensas. </l>
<pb id='s083' n='27'/>
<l>Extollo studium, veneror sublimis acumen,</l>
<l rend='indent'>Ingenii tua foedera miror,</l>
<l>Cum Musis quae sanxisti, ne cana senectus</l>
<l rend='indent'>Optatos divelleret ignes. </l>
<l>Suavior es, dum orbis Germani incendia defles</l>
<l rend='indent'>Quam Lalages dum ardore peribas.</l>
<l>Pulchrior ut solis, dum abscedit, flamma relucet,</l>
<l rend='indent'>Sic tua, credo, gloria fulget. </l>
<l>Instat enim (quid dissimules?) tibi terminus aevi;</l>
<l rend='indent'>Non plures caput asserit annos</l>
<l>Iam niveum; cycno candenti est aemula barba</l>
<l rend='indent'>Et tardo pulsas pede terram. </l>
<l>At non Melpomenen tibi sit placare voluptas</l>
<l rend='indent'>Nec blanda crinitus Apollo</l>
<l>Voce fatigandus fidibusque ad vota ciendus:</l>
<l rend='indent'>Iessaei te plectra sonora </l>
<l>Delectent potius vatis, qui numine plenus</l>
<l rend='indent'>Caelesti deducat ad astra,</l>
<l>Dum cantat mundum Patris virtute creatum</l>
<l rend='indent'>Aeterni, miracula narrat </l>
<l>In Pharium regem populo monstrata fideli</l>
<l rend='indent'>Atque Hebraeae proelia gentis,</l>
<l>Cum terram cepit promissam et condidit arces</l>
<l rend='indent'>Atque ingentia templa Sionis.</l>
<l>Hi tibi versiculi, sint ista poemata cordi</l>
<l rend='indent'>Paucos post annos morituro. </l>
</lg>
</div2>
<div2 id='ReLW.01.29' n='29' type='poem'>
<head>XXIX. AD FLACCUM: AMOREM VINO NON TOLLI.</head>
<lg met='alca'>
<l>Ardes calenti, Flacce, cupidine</l>
<l>Dulcis Neaerae, lumine nec satis</l>
<l rend='indent'>Te respicit felici Olympus</l>
<l rend='indent'>Et dubium metuis furorem. </l>
<pb id='s084' n='28'/>
<l>Priscis reposta consulibus iubes</l>
<l>Testa hinc ministrum fundere Caecubum,</l>
<l rend='indent'>Ut maesta discedat dolenti</l>
<l rend='indent'>Pectore sollicitudo mentis. </l>
<l>Errore magno deciperis: cave,</l>
<l>Ne forte cornu te Semeles puer</l>
<l rend='indent'>Ludat protervo, ne feroces</l>
<l rend='indent'>Improbus ignibus addat ignes. </l>
</lg>
</div2>
<div2 id='ReLW.01.30' n='30' type='poem'>
<head>OPTIMUM ADFLICTO SILENTIUM.</head>
<lg met='sapp'>
<l>Nemini prodas, animi gementis </l>
<l>Quid velint curae, nisi fido amico:</l>
<l>Plurimi laeti cupiunt doloris</l>
<l rend='indent'>Discere causas. </l>
<l>Excidit nuper tumidi tyranni</l>
<l>Gratia Priscus: querulo calore</l>
<l>Intimos sensus nimis efferentem</l>
<l rend='indent'>Curia risit. </l>
<l>Casibus raro alterius movetur,</l>
<l>Cui bene est, quamvis simulet laborem:</l>
<l>Optimum, cum sors agitat maligna,</l>
<l rend='indent'>Nosse tacere. </l>
</lg>
</div2>
<div2 id='ReLW.01.31' n='31' type='poem'>
<head>XXXI AD ALFONSUM: PERNICIOSAM ESSE NIMIAM DIVITIARUM CUPIDITATEM.</head>
<lg met='alca'>
<l>Alfonse, quonam te rapit impetus?</l>
<l>Curae profanae quo cupidum trahunt?</l>
<l rend='indent'>An Palladis mystam decebit</l>
<l rend='indent'>Munera sollicitare Pluti? </l>
<pb id='s085' n='29'/>
<l>Argentum et aurum colligis anxie</l>
<l>Gemmasque Eoae divitias plagae:</l>
<l rend='indent'>Quid glaeba terrae vilis? aegri</l>
<l rend='indent'>Forte dolori animi medetur? </l>
<l>Lenire vana desine imagine</l>
<l>Cordis querelas, tollere iurgia:</l>
<l rend='indent'>Thesaurus ingens non levabit</l>
<l rend='indent'>Pectoris ambiguos tumultus. </l>
<l>Mentis relictis cur studiis opes</l>
<l>Iactas avarus? cur inhias lucris</l>
<l rend='indent'>Servasque custos, poma serpens</l>
<l rend='indent'>Hesperidum velut aurea hortis? </l>
<l>Pallere chartis dulcius arbitror</l>
<l>Quam corde maestam ferre cupidinem</l>
<l rend='indent'>Aut concuti diro pavore,</l>
<l rend='indent'>Cum tremulis fremit aura tectis. </l>
<l>Si fata nullis flecti opibus queunt,</l>
<l>Si triste letum ditibus imminet</l>
<l rend='indent'>Aeque atque egenis, terra si omnes</l>
<l rend='indent'>Devorat ac gremio recondit: </l>
<l>Quid gaza prodest quidve pecunia,</l>
<l>Quaesita tantis ante laboribus?</l>
<l rend='indent'>Ridebit heres et micantis</l>
<l rend='indent'>Se cumulo satiabit auri: </l>
<l>Tu flebis undis e Stygiis miser,</l>
<l>Torquebit atrox poena avidam sitim.</l>
<l rend='indent'>Spes nulla discedendi ab Orco:</l>
<l rend='indent'>Causa tuae pereat minae. </l>
</lg>
</div2>
<div2 id='ReLW.01.32' n='32' type='poem'>
<pb id='s086' n='30'/>
<head>XXXII. FRUCTUS PAENITENTIAE.</head>
<lg met='sapp'>
<l>Lubricas tollat metanoea curas, </l>
<l>Quis diu torques, Theodore, mentem</l>
<l>Et gravi reples animum labore,</l>
<l rend='indent'>Aera questu. </l>
<l>Maesta quid pectus nimio dolore</l>
<l>Nobile adfligit tenerae cupido</l>
<l>Virginis? quid sollicitudo turbat</l>
<l rend='indent'>Anxia frontem? </l>
<l>Providus vitat pelagi procellas</l>
<l>Nauta: dum saevit Boreas et Auster,</l>
<l>Detrahit velum atque ad amica ducit</l>
<l rend='indent'>Litora pinum. </l>
<l>Expedi moto tua lina ponto,</l>
<l>Fluctibus subduc tumidis carinam:</l>
<l>Proximum portum pete, dum secunda</l>
<l rend='indent'>Uteris aura. </l>
<l>Criminis te paeniteat profani,</l>
<l>Corde nec turpis sedeat libido:</l>
<l>Sordidam absterget maculam potentis</l>
<l rend='indent'>Gratia caeli. </l>
<l>Ac simul fructus operum bonorum</l>
<l>Profer in lucem: subeat timoris</l>
<l>Sancta divini species, imago</l>
<l rend='indent'>Lustret Averni. </l>
<l>Triste sic pectus placidae quieti</l>
<l>Redditur: vesanae abeunt favillae,</l>
<l>Nectit et mentem metanoea dulci</l>
<l rend='indent'>Foedere divis. </l>
</lg>
</div2>
<div2 id='ReLW.01.33' n='33' type='poem'>
<pb id='s087' n='31'/>
<head>XXXIII. NEMO SE FUGIT.</head>
<lg met='asc3'>
<l>Quo tendis, Pericles? quo rapit impetus?</l>
<l>Qua sedem stabilem ponere vis plaga?</l>
<l>Libertas Veneti et gloria nominis,</l>
<l rend='indent'>An Romae Capitolia </l>
<l>Maiestasque trahunt sive Asiae ultima</l>
<l>Ac Serum veterum regna potentia?</l>
<l>Aut tellus Arabum ture sacro frequens?</l>
<l rend='indent'>Blanda aut regia Persidos? </l>
<l>Seu te Taprobane mollis et India</l>
<l>Monstrorumve ferax Africa pellicit?</l>
<l>Aut gentis Phariae nota protervia et</l>
<l rend='indent'>Dudum fracta Diospolis? </l>
<l>An duris potius Thracia moribus?</l>
<l>Divisa Oceano sive Britannia?</l>
<l>An Germana fides? litus Iberiae?</l>
<l rend='indent'>Acri aut Suecia milite? </l>
<l>Quo te cumque feres, pectoris anxiam</l>
<l>Non curam effugies, non trepidos metus,</l>
<l>Nec spem sollicitam nec mala gaudia</l>
<l rend='indent'>Nec maerorem animi trucem. </l>
<l>Sicut cerva fugam per iuga montium,</l>
<l>Per valles celerat saucia harundine</l>
<l>(Frustra; haerent lateri tela nocentia):</l>
<l rend='indent'>Sic mentis neque vulnera </l>
<l>Vitas curriculo. Clausa latent sinu et</l>
<l>Imis visceribus plaga tumet ferox,</l>
<l>Prudenti alloquio cedere nescia:</l>
<l rend='indent'>A se nemo abit uspiam. </l>
<l>Iam fidi, Pericles, consilium accipe</l>
<l>Fratris: si tibi sint nulla piacula,</l>
<l>Si non umbra levis criminis arguit,</l>
<l rend='indent'>Non omnis regio iuvat? </l>
<pb id='s088' n='32'/>
<l>Si motus animi non cohibes vagos,</l>
<l>Si solvis cupidae frena licentiae,</l>
<l>An turres validae aut moenia fortia</l>
<l rend='indent'>Tuto praesidio tegent? </l>
</lg>
</div2>
<div2 id='ReLW.01.34' n='34' type='poem'>
<head>XXXIV. INGENIUM INCONSTANS AC NIMIUM SIBI FIDENS.</head>
<lg met='alca'>
<l>Insanientis dum sapientiae</l>
<l>Consultus erras atque Academica</l>
<l rend='indent'>Decreta Pyrrhonisque versas</l>
<l rend='indent'>Ancipiti studio labores, </l>
<l>Numquam Platonis culta volumina</l>
<l>Nec scita ducunt te Samii senis;</l>
<l rend='indent'>Edicta Zenonis severa</l>
<l rend='indent'>Socraticosque sales relinquis, </l>
<l>Nugas inanes fingere pertinax</l>
<l>Et certa nusquam dogmata credere:</l>
<l rend='indent'>Non veritatem discis ullam,</l>
<l rend='indent'>Ingenio variante libros </l>
<l>Aeque ac magistros. Iam pietas quoque</l>
<l>Antiqua labi coepit et aedibus</l>
<l rend='indent'>Sinceritas eiecta, pulsa</l>
<l rend='indent'>Cum niveo integritas pudore. </l>
<l>Fiducia amens quid doceat, vides,</l>
<l>Atque immodesti audacia pectoris.</l>
<l rend='indent'>Reflecte gressum, haerere si non </l>
<l rend='indent'>Perpetuis tenebris iuvabit. </l>
</lg>
</div2>
<div2 id='ReLW.01.35' n='35' type='poem'>
<pb id='s089' n='33'/>
<head>XXXV. AD FERNANDUM: RELINQUENDAS CURAS MINORES.</head>
<lg met='alca'>
<l>O mente celsa consilium cape, </l>
<l>Fernande, dignum: sume superbiam,</l>
<l rend='indent'>Attolle cristas, irretorto</l>
<l rend='indent'>Suspice caelum oculo serenum. </l>
<l>Illic licebit perpetuas faces,</l>
<l>Illic micantem cernere purpuram:</l>
<l rend='indent'>Quid lilium frontis caducum?</l>
<l rend='indent'>Quidve rosae fugientis aevi? </l>
<l>Idaeus arsit Tyndariden puer,</l>
<l>Pinu citata vexit adulteram:</l>
<l rend='indent'>Ast Ilium consumpsit ignis</l>
<l rend='indent'>Et veteres Priami penates. </l>
<l>Tantum malorum non decus attulit</l>
<l>Oris venusti? non oculi vagi?</l>
<l rend='indent'>Heu, Cypridis vesanus aestus</l>
<l rend='indent'>Moenia quot dedit in ruinam! </l>
<l>Auri cupido quam segetis ferax</l>
<l>Semper nocentis! Cura pecuniae</l>
<l rend='indent'>Quot damna, quot clades in orbem</l>
<l rend='indent'>Invehat, haud numerare possis. </l>
<l>Hac labe notus rex Phrygiae Midas,</l>
<l>Stamen recidit cui Lachesis fame:</l>
<l rend='indent'>Cum tangit escam, aurum refulget</l>
<l rend='indent'>Ac moritur dapibus superbis. </l>
<l>Fastu tumenti quos honor attrahit,</l>
<l>Qui regna vi vel fraudibus ambiunt,</l>
<l rend='indent'>Quam maesta sortis ducit aura!</l>
<l rend='indent'>Quam dubio trepidant timore! </l>
<l>Amplo in senatu vulneribus iaces,</l>
<l>Confosse Caesar. Dicere quis tamen</l>
<l rend='indent'>Hoc crimen ausit, ni rebellis,</l>
<l rend='indent'>Proditor aut cupiat vocari? </l>
<pb id='s090' n='34'/>
<l>O numen ingens! o variae vices!</l>
<l>Nati parentum saepe luunt scelus,</l>
<l rend='indent'>Quos foeda diffamat libido,</l>
<l rend='indent'>Sordida avarities coercet. </l>
<l>I, disce mores, cerne negotia</l>
<l>Confusa mundi, sollicitos metus</l>
<l rend='indent'>Expende, poenas et labores,</l>
<l rend='indent'>Quis miseri premimur frequenter. </l>
<l>Fernande, mentem turpe minoribus</l>
<l>Curis teneri, cum melioribus</l>
<l rend='indent'>Possit vacare, ignes perennes</l>
<l rend='indent'>Assiduo renovare motu. </l>
</lg>
</div2>
<div2 id='ReLW.01.36' n='36' type='poem'>
<head>XXXVI. AD PRISCUM: OMITTENDUM PECUNIAE STUDIUM.</head>
<lg met='asc2'>
<l>Quem tandem statues modum</l>
<l rend='indent'>Cogendae cupide, Prisce, pecuniae?</l>
<l>Quid curis dubiis gemis</l>
<l rend='indent'>Ut pauper, cui nec sit toga nec cibus? </l>
<l>Auri desine pondera</l>
<l rend='indent'>Maturo propior quaerere funeri</l>
<l>Funestisque laboribus</l>
<l rend='indent'>Albescens niveis crinibus abstine. </l>
<l>Dum restat minimum viae,</l>
<l rend='indent'>Languentes umeros sarcina deprimit,</l>
<l>Poscis plura viatica?</l>
<l rend='indent'>Quae mendax animum fallit opinio? </l>
<l>Quot vitae numeras dies?</l>
<l rend='indent'>An censes senium stare potentius</l>
<l>Quam blandus iuvenum nitor?</l>
<l rend='indent'>Sicut fulcra tenent moenia vel domos, </l>
<pb id='s091' n='35'/>
<l>Ne collapsa ruant: ita</l>
<l rend='indent'>Te tranquilla quies et Bromii liquor.</l>
<l>Quare mitte cupidinem</l>
<l rend='indent'>Nec Plutum trepidis vocibus advoca. </l>
<l>Hinc tecum nihil auferes :</l>
<l rend='indent'>Iam laeto potius pectore vixeris.</l>
</lg>
</div2>
<div2 id='ReLW.01.37' n='37' type='poem'>
<head>XXXVII. AD CAESAREM: AETERNITATIS DESIDERIUM.</head>
<lg met='alca'>
<l>Non perspicacis more aquilae ferar</l>
<l>Titana spectans per liquidum aethera</l>
<l rend='indent'>Linquamve terras et frementis</l>
<l rend='indent'>Aequoris indomitas procellas. </l>
<l>Mutari in album nec cupio alitem</l>
<l>Vates canorus per vada fluminum :</l>
<l rend='indent'>Aeternitatis candidatus</l>
<l rend='indent'>Sideream mihi posco laurum. </l>
<l>Mortale non est, quod peto, vel vagi,</l>
<l>Quo mens anhelat, gloria nominis:</l>
<l rend='indent'>Post fata quid prodest inanis</l>
<l rend='indent'>Umbra velut peritura fama? </l>
<l>Sacras ad arces me potius vehat</l>
<l>Virtus Sionis, me populi levis</l>
<l rend='indent'>Secernat insano tumultu,</l>
<l rend='indent'>Sedibus et Solymis reponat. </l>
<l>Quid caeca tellus? quid mare turbidum?</l>
<l>Fulvi quid auri pondus inutile?</l>
<l rend='indent'>Quid rupibus divulsa Eois</l>
<l rend='indent'>Gemma iuvat, moriture Caesar? </l>
<l>Penna citata me properum deus</l>
<l>Noxis resolvat, sordibus eximat:</l>
<l rend='indent'>Turres ad altas evolabo</l>
<l rend='indent'>Et niveo tumulo recondar. </l>
</lg>
</div2>
<div2 id='ReLW.01.38' n='38' type='poem'>
<pb id='s092' n='36'/>
<head>XXXVIII. AD PLANCUM: NON PLORANDUM PROPTER ABSENTEM VIRGINEM.</head>
<lg met='sapp'>
<l>Tristis absentem Lalagen dolore </l>
<l>Anxio defles cupidus videre</l>
<l>Crinium nodos, roseum micantis</l>
<l rend='indent'>Frontis honorem. </l>
<l>Feminas nullas licet intueri</l>
<l>Urbibus crebras et agris frequentes?</l>
<l>Plance, cur vultus temere puella</l>
<l rend='indent'>Haeret in una? </l>
<l>Flamma, si quidquam sapio, medullis</l>
<l>Intimis ardet, iecur igne flagrat;</l>
<l>Integer non est animus, veneni</l>
<l rend='indent'>Tabe laborat. </l>
<l>Blanda te accendit mulier. Quid ipsa?</l>
<l>Pulchra fraus et sub niveo colore</l>
<l>Lubricae saepe insidiae, pudoris</l>
<l rend='indent'>Naufraga saxa. </l>
<l>At iuventutis specie dolosa</l>
<l>Se negat falli generosus ardor.</l>
<l>Vah, viri ludit quotiens stuporem</l>
<l rend='indent'>Nympha tenella! </l>
</lg>
</div2>
</div1>
<div1 id='ReLW.02' n='2' type='book'>
<pb id='s093'/>
<head>CARMINUM LIBER II.</head>
<pb id='s094'/>
<gap desc='blank space' resp='sampling'/>
<pb id='s095'/>
<div2 id='ReLW.02.01' n='1' type='poem'>
<head>I. VOLUNTAS HUMANA AD DIVINAM CONFORMATA.</head>
<lg met='alca'>
<l>Quod fata dictant, astra quod imperant,</l>
<l>Quod lege constat fixum adamantina,</l>
<l rend='indent'>Mutare nolo: prona caeli</l>
<l rend='indent'>Pendeat arbitrio voluntas.</l>
<l>Seu Sol sereno fulgeat aethere</l>
<l>Sive ora nigris nubibus occulat</l>
<l rend='indent'>Aut imbre delabatur atro</l>
<l rend='indent'>Iuppiter aut tonet aestuosus: </l>
<l>Seu foeda barba stiria defluat</l>
<l>Seu vexet artus immodicus calor:</l>
<l rend='indent'>Me nulla tempestas movebit</l>
<l rend='indent'>Tramite, quo volet ire numen. </l>
<l>Serram peritus ducit ut artifex</l>
<l>Quocumque docta collibitum est manu:</l>
<l rend='indent'>Ut cymba fertur, vela dum implet</l>
<l rend='indent'>Aura secunda, volante cursu: </l>
<l>Sic sit paratum pectus ad omnia,</l>
<l>Devota sic mens, sic animus meus;</l>
<l rend='indent'>Decreta divum sempiterna</l>
<l rend='indent'>Non trepide, at cupide sequatur. </l>
<l>Aevi fugacis tempora et ingeni</l>
<l>Submitto curas imperio dei,</l>
<l rend='indent'>Adversa seu me sors lacessat,</l>
<l rend='indent'>Prospera sive sinu retentet.</l>
<l>Iessaeus isto consilio puer</l>
<l>Flexit Tonantem, ne capiti suo</l>
<l rend='indent'>Quidquam noceret proeliorum</l>
<l rend='indent'>Turbine vel placida quiete. </l>
</lg>
</div2>
<div2 id='ReLW.02.02' n='2' type='poem'>
<pb id='s096' n='40'/>
<head>II. AD AVARUM ET LIBIDINOSUM DIVITEM.</head>
<lg met='sapp'>
<l>Cur opes magnas cumulas, acervos</l>
<l>Colligis glaebae nimium rubentis</l>
<l>Et domos stipas niveo micantis</l>
<l rend='indent'>Munere Lunae? </l>
<l>Nulla si proles proprius nec heres</l>
<l>Sit tibi, coniunx sterili recumbat</l>
<l>In toro semper, meretrix an aurum</l>
<l rend='indent'>Foeda reposcit? </l>
<l>Pectoris motus avidos coerce,</l>
<l>Cypridis curas reseca nocentes,</l>
<l>Sobrio fructus satis adferetur</l>
<l rend='indent'>Parvo ab agello. </l>
<l>Pabulo ut numquam satiatur ignis,</l>
<l>Omnia absumunt alimenta flammae:</l>
<l>Sic sitim mentis cupidae et salacis</l>
<l rend='indent'>Nil levat umquam. </l>
<l>Nube tam vesana animus solutus</l>
<l>Laetus ut vivit sibi! luce gaudet!</l>
<l>Non frui dulci poterit quiete</l>
<l rend='indent'>Maesta libido. </l>
</lg>
</div2>
<div2 id='ReLW.02.03' n='3' type='poem'>
<head>III. FIDELIUM ANIMARUM PLANCTUS.</head>
<lg met='alca'>
<l>Quis nos amicus tristibus eripit </l>
<l>Flammis patronus? sideribus locat</l>
<l rend='indent'>Post plurimos tandem labores?</l>
<l rend='indent'>Litoribus patriis reponit? </l>
<l>O fata! poenas dum luimus graves,</l>
<l>Delicta saevis dum ignibus omnia</l>
<l rend='indent'>Purgantur et iusta severi</l>
<l rend='indent'>Iudicis excipiuntur urna, </l>
<pb id='s097' n='41'/>
<l>Quisnam ferendi subsidii memor</l>
<l>Sanctas ad aras pro miseris litat?</l>
<l rend='indent'>Quis pauperi largitur aurum,</l>
<l rend='indent'>Ut pyra diminuatur atrox? </l>
<l>Nati sepultos despiciunt patres,</l>
<l>Etsi relinquant innumeras opes</l>
<l rend='indent'>Atque omnium heredes bonorum</l>
<l rend='indent'>Instituant vehementi amore. </l>
<l>Pro matre fundit nec pia filia,</l>
<l>Ut par, calentes obsequio preces,</l>
<l rend='indent'>Ornata quamvis sit lapillis</l>
<l rend='indent'>Et Tyrio cumuletur ostro. </l>
<l>O mite numen, solvere nos velis</l>
<l>Nexu tenaci, victima si sacra</l>
<l rend='indent'>Templo offeratur, si innocentis</l>
<l rend='indent'>Nos redimat Domini cruore. </l>
<l>Sed rarus usus. Decutis arbore</l>
<l>Poma et recedis, damna nec aspicis:</l>
<l rend='indent'>Sic cura non angit parentum,</l>
<l rend='indent'>Commoda qui retulere prima. </l>
<l>Si lapsus esset bos tuus in lacum,</l>
<l>Adnitereris ducere funibus</l>
<l rend='indent'>Campum in patentem; stagna flammis</l>
<l rend='indent'>Nos piceis retinent gementes: </l>
<l>Submitte rorem, qui minuat rogum,</l>
<l>Exstingue fletu sulpureos globos,</l>
<l rend='indent'>Diffunde vinum per sepulcra</l>
<l rend='indent'>Et niveo venerare pane. </l>
<l>Mersos profundo sic puteo extrahes</l>
<l>Manes amicos, sedibus asseres</l>
<l rend='indent'>Caelestis aulae, quo cupido</l>
<l rend='indent'>Summa vocat patria remotos. </l>
<l>Non deseremus, qui precibus fovent,</l>
<l>Qui ture fumant atque epulis sacris</l>
<l rend='indent'>Pascunt benigni: a sede proni</l>
<l rend='indent'>Siderea auxilium feremus. </l>
</lg>
</div2>
<div2 id='ReLW.02.04' n='4' type='poem'>
<pb id='s098' n='42'/>
<head>IV. PAENITENTIS SUSPIRIA.</head>
<lg met='sapp'>
<l>Fluctibus mergor: nisi, rector orbis, </l>
<l>Porrigas dextram, retrahas abysso,</l>
<l>In statum mentem veterem reponas,</l>
<l rend='indent'>Haurior undis. </l>
<l>Obsident tristes animum tenebrae,</l>
<l>Lucis haud quidquam capio diurnae,</l>
<l>Noctis obscurae premit horror, igno-</l>
<l rend='indent'>Rantia veri. </l>
<l>Hactenus nigro libuit revolvi</l>
<l>Corporis velo, radios latentes</l>
<l>Pectoris denso sepelire caeno,</l>
<l rend='indent'>Spernere lumen. </l>
<l>Caeca caligo tegit hinc gementem:</l>
<l>Arguit sensus ratio, sed aurem</l>
<l>Hi negant: praeceps ut equus feruntur,</l>
<l rend='indent'>Frena recusant. </l>
<l>Siderum parere iuvet parenti,</l>
<l>Umbra sed fallax miserum coercet,</l>
<l>Amovet sacram procul inde flammam:</l>
<l rend='indent'>Error amatur. </l>
<l>Rapta iactamur veluti carina</l>
<l>Adriae fluctu, cupidis salutis</l>
<l>Rara spes fulget neo amica nautis</l>
<l rend='indent'>Stella relucet. </l>
<l>Litus o tandem properem subire!</l>
<l>Corde funestae nebulae recedant!</l>
<l>Obsequar liber Domino supremo!</l>
<l rend='indent'>Annue caelum. </l>
</lg>
</div2>
<div2 id='ReLW.02.05' n='5' type='poem'>
<pb id='s099' n='43'/>
<head>V. SAECULI IGNAVIA.</head>
<lg met='alca'>
<l>Quantum vetustae cedit adoreae </l>
<l>Laus nostra! quantum nobilitas iacet!</l>
<l rend='indent'>Quanta est sacerdotum ruina!</l>
<l rend='indent'>Quis queat enumerare lapsus? </l>
<l>Et corda vanus praecipitat tumor?</l>
<l>Efferre sese prae veteri nova</l>
<l rend='indent'>Consuevit aetas atque avorum</l>
<l rend='indent'>Otia nostra premunt labores? </l>
<l>Exempla virtus prisca quot edidit!</l>
<l>Quae signa magnis, quae statuae viris</l>
<l rend='indent'>Erecta quondam! qui triumphi</l>
<l rend='indent'>Perpetuo celebrantur aevo! </l>
<l>Quam sanctus ardor numinis aut timor</l>
<l>Olim parentum, quod fidei decus?</l>
<l rend='indent'>Scintilla vix orbi remansit</l>
<l rend='indent'>E valido pietatis igne. </l>
<l>Mirantur omnes effigies ducum</l>
<l>Ex aere fusas, marmora principum,</l>
<l rend='indent'>Qui iura sanxerunt remotis</l>
<l rend='indent'>Gentibus: at piget aemulari. </l>
<l>Quis dignus heres aurea imagine?</l>
<l>Quem tanta adornat gloria vel iubar,</l>
<l rend='indent'>Arcu ut triumphali aut corona</l>
<l rend='indent'>Innumeros niteat per annos. </l>
<l>Europa, magnis mentibus otium,</l>
<l>Si vera quaeras, obfuit et Venus:</l>
<l rend='indent'>Dilecta myrtus, spreta laurus</l>
<l rend='indent'>Et Cypriae placuere taedae. </l>
<l>Ignosce dictis: corpora proeliis</l>
<l>Durata quondam vel pede concito</l>
<l rend='indent'>Pulsata tellus vel lupatis</l>
<l rend='indent'>Est agilis sonipes retentus, </l>
<pb id='s100' n='44'/>
<l>Prostratus hostis, moenia diruta.</l>
<l>Nunc ante tersum te speculum locas</l>
<l rend='indent'>Atque arte componis capillos,</l>
<l rend='indent'>Crinibus ut videare crispis. </l>
<l>Auro nitentes indueris togas,</l>
<l>Omnes avorum divitias gerens:</l>
<l rend='indent'>Fumant Sabaeo membra odore</l>
<l rend='indent'>Et caput Assyrio liquore. </l>
<l>Telae Batavum litore ab ultimo,</l>
<l>Colla ut coronent, adveniunt tibi;</l>
<l rend='indent'>Mensae peregrinis abundant</l>
<l rend='indent'>Potibus et procul hinc petitis. </l>
<l>Aestatis ardor frigore vincitur</l>
<l>Undae gelatae: sic bibitur merum.</l>
<l rend='indent'>Cenis superbis dira Colchis </l>
<l rend='indent'>Et Numidae volucres ministrant. </l>
<l>Adfertur oris piscis ab exteris</l>
<l>Et rara ripis ostrea dissitis:</l>
<l rend='indent'>Censetur indignum aut profanum,</l>
<l rend='indent'>Quod propria regione crevit. </l>
<l>Ignava priscis non ita saeculis</l>
<l>Umquam fuisti, cum regerent duces</l>
<l rend='indent'>Deserto aratro, cum ligone</l>
<l rend='indent'>Seposito caperent securim. </l>
<l>Isti per omnes imperium plagas</l>
<l>Austri ad calores a Boreae gelu</l>
<l rend='indent'>Virtute fundarunt potenti</l>
<l rend='indent'>Et valida tenuere dextra. </l>
<l>Haec magnitudo vix memori potest</l>
<l>Iam mente cerni: disperiit vigor</l>
<l rend='indent'>Et barbari invictam tyranni</l>
<l rend='indent'>Diripiunt pedibusque calcant. </l>
<l>Exsurge tandem! Caesareum decus</l>
<l>Antiqua dudum proelia concitet:</l>
<l rend='indent'>De Thracibus tot nunc triumphi</l>
<l rend='indent'>Non veteres renovent honores? </l>
</lg>
</div2>
<div2 id='ReLW.02.06' n='6' type='poem'>
<pb id='s101' n='45'/>
<head>VI. AD METELLUM: SOLACIUM IN ADVERSIS.</head>
<lg met='sapp'>
<l>Care, quid multis lacrimis, Metelle,</l>
<l>Arguis sortem nimium superbam,</l>
<l>Vilibus quae te subigit modesto</l>
<l rend='indent'>Pectore curis? </l>
<l>Pavit Admeti pecus exul astris</l>
<l>Splendida Phoebus regione pulsus:</l>
<l>Redditus caelo veteri refulget</l>
<l rend='indent'>Luce serenus.</l>
<l>Sustine probrum tacite ferendo,</l>
<l>Qui scelus numquam vetitum patrasti,</l>
<l>Advoca divos: aderunt faventi</l>
<l rend='indent'>Sidere votis. </l>
<l>Sederat tristi fugiens eremo</l>
<l>Agar et nato tenero timebat,</l>
<l>Ne siti extinctus sterili iaceret</l>
<l rend='indent'>Funus harena. </l>
<l>Ore tranquillo Genius renidens</l>
<l>Fonte monstrato pueri levare</l>
<l>Iussit aerumnas, celebrare laude</l>
<l rend='indent'>Numen amicum. </l>
<l>Arduis rebus generosus aequa</l>
<l>Mente consistas tolerare, certus</l>
<l>Prosperis, flatu tumido secunda</l>
<l rend='indent'>Ne vehat aura. </l>
<l>Porrigunt dextram superi iuvantem,</l>
<l>Fluctibus cum iam rapimur profundis:</l>
<l>Subtrahunt rursus, penetrare quando</l>
<l rend='indent'>Credimus astra. </l>
</lg>
</div2>
<div2 id='ReLW.02.07' n='7' type='poem'>
<pb id='s102' n='46'/>
<head>VII. MEMORIA SAEPE DOLORUM CAUSA.</head>
<lg met='alca'>
<l>Expendo vitae dum varias vices, </l>
<l>Duros labores, quis veluti maris</l>
<l rend='indent'>Inter frementes errat undas</l>
<l rend='indent'>Fluctibus exagitata crebris : </l>
<l>Oblivionis tunc animum subit</l>
<l>Dulcis cupido. Taedia nam mihi</l>
<l rend='indent'>Atque icones plures recurrunt,</l>
<l rend='indent'>Quas potius meminisse nolim. </l>
<l>Nobis an olim gloria vel decus</l>
<l>(Tristi et gementi corde revolvimus)</l>
<l rend='indent'>Iniuriae et caedes scelestae</l>
<l rend='indent'>Sanguineique per arva rivi? </l>
<l>Dilapsa dudum non premeret gravi</l>
<l>Aerumna pectus sollicitudine,</l>
<l rend='indent'>Si flumine essent mersa Lethes</l>
<l rend='indent'>Omnia diriperentve venti, </l>
<l>Quae damna, clades quas tulimus prius.</l>
<l>Tranquilla solum et laeta ubi lux micat,</l>
<l rend='indent'>Dulce est recordari laborum;</l>
<l rend='indent'>Rara sed haec pelago furenti: </l>
<l>At saepe maeror fit breve gaudium.</l>
<l>O mente noxas commemorem meas</l>
<l rend='indent'>Posthac dolenti et dona, caelum</l>
<l rend='indent'>Quae tribuit nimium frequenter, </l>
<l>Culpam ut nocentem pectoris amputem.</l>
<l>Laudem perennem iustitiam dei:</l>
<l rend='indent'>Sic gratia nisus potenti</l>
<l rend='indent'>Sedibus accipiar beatis. </l>
</lg>
</div2>
<div2 id='ReLW.02.08' n='8' type='poem'>
<pb id='s103' n='47'/>
<head>VIII. BACCHI VIRTUTES.</head>
<lg met='sapp'>
<l>Dividit dulcem tremulae senectae</l>
<l>Bacchus umorem et calidae iuventae</l>
<l>Ebrium sollers vario ciere</l>
<l rend='indent'>Turbine pectus. </l>
<l>Hic canit laetus teneros amores,</l>
<l>Ille subversas gemit igne turres,</l>
<l>Lacrimis crebris alius parentum</l>
<l rend='indent'>Funera plorat. </l>
<l>Temperat risu cyathos iocoso</l>
<l>Alter aut laudat niveam puellam,</l>
<l>Militem aut Thracum celebrat metentem</l>
<l rend='indent'>Agmina ferro. </l>
<l>Ille caelum suspiciens precatur</l>
<l>Et manus tendens litat ore divis,</l>
<l>Spirat hic caedes avidus cruore</l>
<l rend='indent'>Mergere mensam. </l>
<l>Dura Centauris Lapithae feroces</l>
<l>Bella moverunt, cadit hinc furenti</l>
<l>Impetu Hylaeus nimius mero, atro</l>
<l rend='indent'>Sanguine sparsus. </l>
<l>Hinc procul saevas removete pugnas:</l>
<l>Non decet prolem Semeles ferire</l>
<l>Cornibus Fauni, sed amica tantum</l>
<l rend='indent'>Cymbia ferre. </l>
<l>Anxios Liber minuat labores</l>
<l>Temporis maesti atque animos serenet</l>
<l>Clade depressos, nimium molesto</l>
<l rend='indent'>Servet ab aestu. </l>
</lg>
</div2>
<div2 id='ReLW.02.09' n='9' type='poem'>
<pb id='s104' n='48'/>
<head>IX. SIMEON SENEX.</head>
<lg met='alca'>
<l>Caeleste lumen dum manibus senex </l>
<l>Gestat beatus, plenus amoribus</l>
<l rend='indent'>Clamare coepit: 'Nunc quieta</l>
<l rend='indent'>Vincula pace resolve, numen. </l>
<l>Mundi salutem vidi oculis meis:</l>
<l>Quid plura sperem? Nil melius potest</l>
<l rend='indent'>Quisquam intueri aut maius umquam:</l>
<l rend='indent'>Corporis o fragilis tenaces </l>
<l>Abrumpe nexus. Nuntius ad patres</l>
<l>Ibo gementes, in tenebris iubar</l>
<l rend='indent'>Fulgere dicam, Solis orbe</l>
<l rend='indent'>Iustitiae radiare lucem.' </l>
<l>Gressu citato quo properas senex?</l>
<l>Non grata tellus nunc potius tibi,</l>
<l rend='indent'>Splendore cum caelum sereno</l>
<l rend='indent'>Virginea niteat sub umbra? </l>
<l>'Iam nubilos, ab! prospicio dies,</l>
<l>Iam cerno rivos currere sanguinis,</l>
<l rend='indent'>Solem indui densis tenebris</l>
<l rend='indent'>Et gladium penetrare mentem.' </l>
</lg>
</div2>
<div2 id='ReLW.02.10' n='10' type='poem'>
<head>X. AD CLEOBULUM: NON FIDENDUM SANITATI.</head>
<lg met='sapp'>
<l>Sanitas artus solito vigore </l>
<l>Quod tuos servet, Cleobule, noli,</l>
<l>Si sapis quidquam, nimium superbas</l>
<l rend='indent'>Tollere cristas. </l>
<l>Ecce festinat niveis senectus</l>
<l>Crinibus, cursu properat citato</l>
<l>Cincta morborum trepido tumultu ac</l>
<l rend='indent'>Agmine maesto. </l>
<pb id='s105' n='49'/>
<l>Spiculis crebris te agitat voluptas</l>
<l>Et domi certamina dura miscet:</l>
<l>Hinc iacent foedo et celeri frequenter</l>
<l rend='indent'>Funere multi. </l>
<l>Saepius suavi tumidus colore</l>
<l>Cogitur membris gravius dolere,</l>
<l>Quo minus cauto metuit pavore</l>
<l rend='indent'>Aspera cladis. </l>
<l>Tutior multo ad probitatis arcem</l>
<l>Trames esset non valide vigere,</l>
<l>Sed premi morbo, tolerare pondus</l>
<l rend='indent'>Corporis aegri. </l>
<l>Artubus fractis pedibusque laesis</l>
<l>Criminum purus meliore gressu</l>
<l>Fertur ad caelos animus, serena</l>
<l rend='indent'>Nec via fallit. </l>
<l>Est valetudo pretiosa gemma</l>
<l>Corporis, mentis nitidum monile,</l>
<l>Si sacrae haud virtutis iter retardet</l>
<l rend='indent'>Noxia suadens, </l>
<l>Dira sed moles, ubi demoratur:</l>
<l>Nam cor infirmum haud habitare peius</l>
<l>Possit umquam quam solido ac valenti</l>
<l rend='indent'>Robore semper. </l>
</lg>
</div2>
<div2 id='ReLW.02.11' n='11' type='poem'>
<head>XI. AULA VITANDA POETAE.</head>
<lg met='alca'>
<l>Post fata clarum si decus expetis, </l>
<l>Si fama magni nominis allicit,</l>
<l rend='indent'>Si carminum ducit venustas,</l>
<l rend='indent'>Atria sperne potentis aulae. </l>
<pb id='s106' n='50'/>
<l>Nam Musa raro turribus aureis</l>
<l>Sublimis errat: culminibus sedens</l>
<l rend='indent'>Pindi virentis lauri ad umbram</l>
<l rend='indent'>Nectere florida serta gestit. </l>
<l>Orpheus remotis se abdiderat plagis,</l>
<l>Vestigia acres sola ubi beluae</l>
<l rend='indent'>Impresserant, dum saxa traxit</l>
<l rend='indent'>Cantibus et nemorum recessus. </l>
<l>Nec dulciore pectine Apollinis</l>
<l>Vox corda mulsit siderea arce quam</l>
<l rend='indent'>Armenta cum pavisset exul</l>
<l rend='indent'>Thessalicos resonans per agros. </l>
<l>Deserta sacris ingeniis placent,</l>
<l>Virtus theatrum grande sibi satis:</l>
<l rend='indent'>Inscitia et livor cruentus</l>
<l rend='indent'>Regia tecta colunt frequenter. </l>
</lg>
</div2>
<div2 id='ReLW.02.12' n='12' type='poem'>
<head>XII. SUPERBE NON IMPERANDUM.</head>
<lg met='asc3'>
<l>Irarum timido pectore submove </l>
<l>Fluctus, Democrates, nec tumeat tuum</l>
<l>Multa bile iecur, laedere nec iuvet,</l>
<l rend='indent'>Quos hostes tibi finxeris. </l>
<l>Quamvis nunc tua sit magna potentia</l>
<l>Et sumpta indomita sceptra geras manu,</l>
<l>Momento imperium vertitur unico,</l>
<l rend='indent'>Privaris diademate. </l>
<l>Quis nescit scelerum nota piacula?</l>
<l>Quis fastum stolidum? quis Veneris luem?</l>
<l>An censes, lateant quod fera crimina?</l>
<l rend='indent'>Sol tandem omnia detegit: </l>
<pb id='s107' n='51'/>
<l>Occultas veluti cum Paphia dea</l>
<l>Perspexit latebras Martis, ut abditis</l>
<l>Coniunx admonitus posset amantium</l>
<l rend='indent'>Artus stringere nexibus. </l>
<l>Sic furtum patuit Caelituum choro,</l>
<l>Quod condi tenebris crediderant nigris.</l>
<l>Frustra: nil oculos sideris effugit,</l>
<l rend='indent'>Terras lustrat et aequora. </l>
<l>Ad mentem redeas, pone ferociam,</l>
<l>Elatos animos frange modestia,</l>
<l>Funestis adhibe frena furoribus,</l>
<l rend='indent'>Formida instabiles deos </l>
<l>Rex magnae gladio colla Britanniae</l>
<l>Subiecit populi: filius excidit</l>
<l>Sceptris et trepida parta salus fuga.</l>
<l rend='indent'>Exemplis cadat his tumor. </l>
</lg>
</div2>
<div2 id='ReLW.02.13' n='13' type='poem'>
<head>XIII. MOLES CORPORIS NON IACTANDA.</head>
<lg met='alca'>
<l>Ne glorieris, mole quod emines</l>
<l>Ingenti, Adami progenies tumens,</l>
<l rend='indent'>Vastaque praebes intuenti</l>
<l rend='indent'>Prodigium specie tremendum. </l>
<l>Praecelsa virtus forte videbitur,</l>
<l>Natura si quem grandius extulit?</l>
<l rend='indent'>Ne turgide iactes vigorem</l>
<l rend='indent'>Aut valido tua membra succo, </l>
<l>Augusta si vis destituit suo</l>
<l>Ardore mentem corpore conditam:</l>
<l rend='indent'>Praestantior magno gigante</l>
<l rend='indent'>Est elephas meliorque membris. </l>
<pb id='s108' n='52'/>
<l>Quis fortiore robore quam pugil</l>
<l>Notus, Crotoni qui decus addidit?</l>
<l rend='indent'>Quercu retentus fertur alta</l>
<l rend='indent'>Et misero periisse leto, </l>
<l>Gratus ferarum atque alituum cibus.</l>
<l>Cogente morbi vi salit Hercules</l>
<l rend='indent'>Iratus ardentem furore</l>
<l rend='indent'>In rogum et invenit igne mortem. </l>
<l>Fortuna sese viribus haud timet</l>
<l>Opponere audax frangere quemlibet.</l>
<l rend='indent'>Ingens frequenter pondus ipsa</l>
<l rend='indent'>Est sibi deprimiturque moles: </l>
<l>Sic fortitudo se quoque destruit.</l>
<l>Humana vita, heu! prodita saepius</l>
<l rend='indent'>Lactante spe securitatis,</l>
<l rend='indent'>Implet ubi aura secunda vela. </l>
<l>An copia ingens non nocet haec sibi,</l>
<l>Dum mens laborat pauperie gravi?</l>
<l rend='indent'>Qui robore immenso tumescit,</l>
<l rend='indent'>Non proprium veneratur hostem? </l>
</lg>
</div2>
<div2 id='ReLW.02.14' n='14' type='poem'>
<head>XIV. AD CLEANDRUM: ANIMUS COLENDUS, NON CORPUS.</head>
<lg met='alca'>
<l>Languore marces, febribus aestuas</l>
<l>Et membra suetus destituit color</l>
<l rend='indent'>Ac corpus exhaustum labore</l>
<l rend='indent'>Difficili minuit senectus. </l>
<l>Annos iuventae tu tamen et dies</l>
<l>Fingis, Cleander. Nubila dissipat</l>
<l rend='indent'>Vultu sereno Sol relucens</l>
<l rend='indent'>Et dubias tenebras resolvit. </l>
<pb id='s109' n='53'/>
<l>Sic erigis te, tristitiae modum</l>
<l>Acri et dolori ponere pertinax.</l>
<l rend='indent'>Praeclara virtus ista: laudo,</l>
<l rend='indent'>Miror et ingenii vigorem. </l>
<l>Non quercus ictu concidit unico</l>
<l>Saevae securis, pluribus est opus:</l>
<l rend='indent'>Aerumna si pectus fatigat</l>
<l rend='indent'>Una tuum, exanimare nescit. </l>
<l>Haec grata nobis. Corpore deficis,</l>
<l>Praeclara mens est viribus integris;</l>
<l rend='indent'>Artus licet morbus lacessat,</l>
<l rend='indent'>Non animum penetrare novit. </l>
<l>Ah! perge porro. Pars melior tui</l>
<l>Semper colenda est, deterior cadat:</l>
<l rend='indent'>Sic certa merces sempiterna,</l>
<l rend='indent'>Perpetui sine nube soles. </l>
</lg>
</div2>
<div2 id='ReLW.02.15' n='15' type='poem'>
<head>XV. VIRI CONSTANTIS, UT FUIT SANCTUS GEORGIUS, LAUS.</head>
<lg met='alca'>
<l>Quem vera virtus in gremio fovet, </l>
<l>Astraea dulci nutrit et ubere,</l>
<l rend='indent'>Non terret instantis tyranni</l>
<l rend='indent'>Vultus et immodico furore </l>
<l>Fatalis aestus: non acies fero</l>
<l>Mucrone tentans pectoris abdita,</l>
<l rend='indent'>Non ulla fortunae minacis</l>
<l rend='indent'>Concutit aura movetque sede. </l>
<l>Non aula laedit vita nec improba</l>
<l>Regis cruenti nec procerum calor,</l>
<l rend='indent'>Non ira plebis contumacis</l>
<l rend='indent'>Deicit aut retrahit voluptas. </l>
<pb id='s110' n='54'/>
<l>Clarus refulget Phoebus in aethere</l>
<l>Seu sudus aer, nubila seu tegant:</l>
<l rend='indent'>Constantis haec est forma mentis, </l>
<l rend='indent'>Luce pari renitere semper. </l>
<l>Sic fortitudo celsa Georgii</l>
<l>Immota stabat: non animo suo</l>
<l rend='indent'>Depulsus heros nec minantis</l>
<l rend='indent'>Caesaris arbitrio subactus. </l>
<l>Non ille saxum, non timuit rotam,</l>
<l>Tristes nec umbras carceris aut faces,</l>
<l rend='indent'>Promissa nec flexere magna,</l>
<l rend='indent'>Non honor umquam et opes superbae. </l>
<l>Collum securi laetius obtulit</l>
<l>Quam serta virgo cum properat toro.</l>
<l rend='indent'>Nunc pascitur flammis Olympi et</l>
<l rend='indent'>Perpetuum micat orbe sidus. </l>
</lg>
</div2>
<div2 id='ReLW.02.16' n='16' type='poem'>
<head>XVI. AD FABIANUM: MONITUM DE MULIERUM CONSORTIO ET COLLOQUIIS.</head>
<lg met='sapp'>
<l>Feminam ne sperne, puer, nec audax</l>
<l>Crinium nodos religare tenta:</l>
<l>Nobilem prudens reverere sexum,</l>
<l rend='indent'>Fidere noli. </l>
<l>Plurimae nymphae teneri pudoris</l>
<l>Legibus parent, inimica membris</l>
<l>Probra depellunt: animus quid autem?</l>
<l rend='indent'>Ardet an odit? </l>
<l>Saepius diris facibus Cupido</l>
<l>Virginum mentes agitat protervus;</l>
<l>Hae tacent: pallor notat oris ignem</l>
<l rend='indent'>Corde latentem. </l>
<pb id='s111' n='55'/>
<l>Theseum filo cum Ariadna iuvit,</l>
<l>Iasonem tauros superare Colchis</l>
<l>Fervidos flammis, nivea refulsit</l>
<l rend='indent'>Fronte favilla. </l>
<l>Fraudibus pollent avidae puellae:</l>
<l>Dona dum captant, simulant amorem:</l>
<l>Verum ubi dextra vacua videris,</l>
<l rend='indent'>Taedia praebes </l>
<l>Aureus clausum penetrat cubile</l>
<l>Imber atque omnes reserare portas</l>
<l>Novit: an solus Danaen fefellit</l>
<l rend='indent'>Iuppiter olim? </l>
<l>Mollis ut cera est mulier, figuram</l>
<l>Quamlibet sumit; meliore raro</l>
<l>At typo gaudet, decus omne certa</l>
<l rend='indent'>Corpore ferre. </l>
<l>Fallitur vana specie iuventus</l>
<l>Et procax frangit scopulis carinam</l>
<l>Non satis cautam: rapitur furenti</l>
<l rend='indent'>Pinus ab aestu. </l>
<l>Abice hinc primas, Fabiane, flammas,</l>
<l>Quis cor accendit niveum Lacaena;</l>
<l>Moribus sanctis licet esse dicas,</l>
<l rend='indent'>Fidere noli. </l>
</lg>
</div2>
<div2 id='ReLW.02.17' n='17' type='poem'>
<head>XVII. AD CANDIDUM UXORIS MORTE TURBATUM.</head>
<lg met='alca'>
<l>Tristes querelas fundis in aethera, </l>
<l>Dilecta coniunx quod tibi mortua</l>
<l rend='indent'>Et liberi quod lacte parvi</l>
<l rend='indent'>Matris et ubere sint repulsi.</l>
<pb id='s112' n='56'/>
<l>Ipsis quoque atram nam metuis necem,</l>
<l>Cum nulla nutrix ingenio tuo</l>
<l rend='indent'>Umquam probetur nec decoris</l>
<l rend='indent'>Moribus eniteat iuvenca.</l>
<l>Annosa nec sit viribus integris.</l>
<l>Depone inanem sollicitudinem,</l>
<l rend='indent'>Nil profuturas mitte curas</l>
<l rend='indent'>Et nimiam moderare flammam.</l>
<l>Quaeratur uxor, Candide, quae toro</l>
<l>Sit digna claro, quae pueros alat</l>
<l rend='indent'>Instar parentis, quae severo</l>
<l rend='indent'>Et niveo emineat pudore.</l>
<l>Amissa ad Hebrum coniuge dum dolet</l>
<l>Et plorat Orpheus flebilibus modis,</l>
<l rend='indent'>Quis finis ipsi, quae voluptas?</l>
<l rend='indent'>Femineo interiit furore.</l>
<l>Quid flere prodest? Ex oculis cies</l>
<l>Fontem perennem. Fulmina Iuppiter</l>
<l rend='indent'>Cum mittit atque imbres, serenis</l>
<l rend='indent'>Nubila Sol radiis resolvit.</l>
<l>Arce tumultum pectoris anxii;</l>
<l>Committe divis, quidquid erit; labor</l>
<l rend='indent'>Sic desinet dirusque maeror</l>
<l rend='indent'>Et placido potiere somno.</l>
</lg>
</div2>
<div2 id='ReLW.02.18' n='18' type='poem'>
<head>XVIII. VIRGO DEO DICATA.</head>
<lg met='trst'>
<l>Non genas rosae aut nives </l>
<l rend='indent'>Meas adornant aut ebur renidet</l>
<l>Gratum ab ore dentium.</l>
<l rend='indent'>Rari refulgent crinibus nitores: </l>
<pb id='s113' n='57'/>
<l>Vincla nulla nectimus</l>
<l rend='indent'>Molli iuventae pendulis capillis.</l>
<l>Colla nec monilibus</l>
<l rend='indent'>Circumdamus nec aggravamus aures </l>
<l>Mole glaebae inutilis.</l>
<l rend='indent'>Compagibus nec turris instar altum</l>
<l>Pluribus caput iuvat</l>
<l rend='indent'>Componere aut vafro eminere fuco. </l>
<l>Florido velut micat</l>
<l rend='indent'>Splendore dulcis hortus atque odore</l>
<l>Ducit ad se amabili,</l>
<l rend='indent'>Quicumque transit atque amoenitatem </l>
<l>Intuetur obviam:</l>
<l rend='indent'>Sic forma blanda virginis: sine arte</l>
<l>Oris enitet decus</l>
<l rend='indent'>Et pectus ardens pellicit venustas. </l>
<l>Dina non capit virum</l>
<l rend='indent'>Incompta, tristem patriae ruinam?</l>
<l>Non Lacaena regium</l>
<l rend='indent'>Pastorem, at ignes Ilio ferentem? </l>
<l>Quid faces ego has moror,</l>
<l rend='indent'>Devota semper numini supremo?</l>
<l>Vis trahentis omnia</l>
<l rend='indent'>Ad se pecuniae, nitor vel auri </l>
<l>Dimovere non queant</l>
<l rend='indent'>Quiete mentem aut otio severo.</l>
<l>Vita nostra dum fluat</l>
<l rend='indent'>Amica caelo sorte seu benigna </l>
<l>Seu maligna, ut eluam</l>
<l rend='indent'>Commissa dudum liberata naevis:</l>
<l>Summa gratia advenit,</l>
<l rend='indent'>Quam purpurati nesciunt tyranni. </l>
<l>Oris innocentia</l>
<l rend='indent'>Ac pectoris suavi ut colore fulget!</l>
<l>Has tenere opes libet,</l>
<l rend='indent'>Hac dote ducam splendidum triumphum. </l>
<l>Somnus atque inania,</l>
<l rend='indent'>Quae turba magni ducit atque adorat.</l>
</lg>
</div2>
<div2 id='ReLW.02.19' n='19' type='poem'>
<pb id='s114' n='58'/>
<head>XIX. NIHIL INFELICIUS EO, CUI NIHIL CONTIGIT ADVERSI.</head>
<lg met='alca'>
<l>Fortuna blando quem gremio gerit, </l>
<l>Felicitatis lactat et ubere,</l>
<l rend='indent'>Cuius dies semper serenos</l>
<l rend='indent'>Dinumerat niveus lapillus: </l>
<l>Huic triste fatum certius imminet,</l>
<l>Quam sol refulget clarus ab aethere,</l>
<l rend='indent'>Cum nulla nubes obstat aureis</l>
<l rend='indent'>Crinibus et radiis diurnis. </l>
<l>Adversa non sic laedere nos queunt</l>
<l>Quam laeta mentes ludere nescias</l>
<l rend='indent'>Nec sat peritas, quae pericla</l>
<l rend='indent'>Orbe premant miseranda vitae. </l>
<l>Sami tyrannus dicta Polycrates</l>
<l>In morte firmat pendulus e cruce,</l>
<l rend='indent'>Secunda cui spiravit aura</l>
<l rend='indent'>Temporibus senii ac iuventae. </l>
<l>Alternat annis lubrica sors vices,</l>
<l>Miscere paci iurgia pertinax</l>
<l rend='indent'>Infesta: quem numquam petivit,</l>
<l rend='indent'>Aspera sunt metuenda bella. </l>
<l>Tranquillitatem non maris excipit</l>
<l>Plerumque motus? non Aquilonibus</l>
<l rend='indent'>Certat Notus funditque nimbos,</l>
<l rend='indent'>Post placidam vehemens quietem? </l>
<l>Soles calentes tristia quercubus</l>
<l>Silvisque notum fulmina consequi</l>
<l rend='indent'>Ac grandinem plagas nocentes</l>
<l rend='indent'>Arboribus, segeti ciere : </l>
<pb id='s115' n='59'/>
<l>Felicitatem sic nimiam quoque</l>
<l>Aerumna tandem suevit acerbior</l>
<l rend='indent'>Impellere. Hinc cense beatum,</l>
<l rend='indent'>Qui medio cupit ire clivo. </l>
</lg>
</div2>
<div2 id='ReLW.02.20' n='20' type='poem'>
<head>XX. PRUDENTIAE LAUS.</head>
<lg met='alca'>
<l>Iucundius nil est oculis, amor </l>
<l>Nec dulcius quidquam aestimat aut face</l>
<l rend='indent'>Maiore flagrat; nam sereno</l>
<l rend='indent'>Pascitur, ut dapibus, nitore, </l>
<l>Vires ab illis accipit et suos</l>
<l>Bello calenti constituit duces,</l>
<l rend='indent'>Ne forte aberret, si micanti</l>
<l rend='indent'>Lumine destituatur ardor. </l>
<l>At suavior prudentia, mentium</l>
<l>Sublime sidus nobilium ac iubar:</l>
<l rend='indent'>Mortalium haec duros labores</l>
<l rend='indent'>Intrepido studio coronat. </l>
<l>Quis consequatur finis et ultima</l>
<l>Sit meta tandem, rebus in omnibus</l>
<l rend='indent'>Expendit atque examinare</l>
<l rend='indent'>Novit, ut ambiguis relictis </l>
<l>Contendat arcum, spicula dirigat,</l>
<l>Quo certiore perficiat manu</l>
<l rend='indent'>Molimen ingens et salubri</l>
<l rend='indent'>Consilio expediat minora. </l>
<l>Prudens futuri temporis arbiter,</l>
<l>Elapsa quando saecla recogitat,</l>
<l rend='indent'>Exempla maiorum revolvit,</l>
<l rend='indent'>Ancipites variosque motus, </l>
<pb id='s116' n='60'/>
<l>Quid nunc agendum dispicit. Optima</l>
<l>Plerumque cernit, qui vetus et novum</l>
<l rend='indent'>Componit aevum, morbo eodem </l>
<l rend='indent'>Aut simili cum homines laborent </l>
<l>Persaepe terris ac vitio pari.</l>
<l>Praecludit amplam cladibus hinc viam</l>
<l rend='indent'>Moresque damnosos coercet</l>
<l rend='indent'>Ac populo meliora suadet. </l>
</lg>
</div2>
</div1>
<div1 id='ReLW.03' n='3' type='book'>
<pb id='s117'/>
<head>CARMINUM LIBER III.</head>
<pb id='s118'/>
<gap desc='blank space' resp='sampling'/>
<pb id='s119'/>
<div2 id='ReLW.03.01' n='1' type='poem'>
<head>I. AD NEARCHUM: LAUDANDIS HEROIBUS SE IMPAREM ESSE.</head>
<lg met='alca'>
<l>Heroas olim tollere laudibus, </l>
<l>Qui dira stravere agmina Bistonum</l>
<l rend='indent'>Et barbaris praedas ab oris</l>
<l rend='indent'>Magnanimo retulere nisu, </l>
<l>Certata forti proelia dextera,</l>
<l>Urbes receptas, ignibus oppida</l>
<l rend='indent'>Deleta, clades et triumphos</l>
<l rend='indent'>Pulchra animum subiit cupido. </l>
<l>At sicut ales, quem senium premit,</l>
<l>Pennis citatis vix petit ardua</l>
<l rend='indent'>Aut aeris campos apertos,</l>
<l rend='indent'>Verum humili liquida arva gyro: </l>
<l>Sic Musa celso culmine me abstinet,</l>
<l>Ne forte lapsu praecipiti ruam</l>
<l rend='indent'>Et crura frangam; sed modestos</l>
<l rend='indent'>Carminibus celebrare mores </l>
<l>Sacrasque taedas dicere praecipit,</l>
<l>Quis iuncta sponso virgo tenerrima,</l>
<l rend='indent'>Plectro minore: dulciorem</l>
<l rend='indent'>Sic citharae strepitum futurum. </l>
<l>Parere iussis Melpomenes iuvat,</l>
<l>Castos amores ludere barbito,</l>
<l rend='indent'>Quis numen arsit, quis beati</l>
<l rend='indent'>Sunt animi super astra rapti. </l>
<l>Concepit aetas fervida sanguine</l>
<l>Frigensque canis crinibus has faces:</l>
<l rend='indent'>Hoc igne flagravere blandae</l>
<l rend='indent'>Cum niveis pueris puellae. </l>
<pb id='s120' n='64'/>
<l>'O sponse' clamant 'suavior omnibus,</l>
<l>Quae terra spondet lubrica, gaudiis:</l>
<l rend='indent'>His quando deduces tenebris?</l>
<l rend='indent'>Quando tuo satiabis ore? </l>
<l>Icta a calenti corda cupidine</l>
<l>Tandem sereno lumine respice.</l>
<l rend='indent'>At ne recorderis vetustae</l>
<l rend='indent'>Labis, atrox procul absit error.' </l>
<l>Cantare flammas sic lubet entheas,</l>
<l>Sic lacrimantis prodere pectoris</l>
<l rend='indent'>Sanctum furorem, sic gementis</l>
<l rend='indent'>Sollicitos animi dolores. </l>
<l>Verum Nearchum non deceat meum,</l>
<l>Pulsare terram ter pede vel lyra</l>
<l rend='indent'>Exponere insignes triumphos</l>
<l rend='indent'>Martis et ambiguos tumultus? </l>
<l>Tu bella contra Sithoniam manu</l>
<l>Pugnata forti concine, tu ducum</l>
<l rend='indent'>Illustre robur, tu ore narra</l>
<l rend='indent'>Pindarico celeres cohortes. </l>
<l>Mens apta non est nec lituo aut tubae</l>
<l>Nec nostra saevis plectra caloribus:</l>
<l rend='indent'>Tantum ardeamus flamma Olympi:</l>
<l rend='indent'>Hos animare licebit ignes. </l>
</lg>
</div2>
<div2 id='ReLW.03.02' n='2' type='poem'>
<head>II. CORRUPTI SAECULI MORES.</head>
<lg met='alca'>
<l>Causas labantis discite saeculi</l>
<l>In peius omnes tempora nubila,</l>
<l rend='indent'>Quis cara virtus, quis acerba</l>
<l rend='indent'>Imperii veteris ruina. </l>
<pb id='s121' n='65'/>
<l>Parcus Deorum cultor et infrequens</l>
<l>Assistit aris: sola pecuniae</l>
<l rend='indent'>Vis imperat persaepe mystis</l>
<l rend='indent'>Atque iubar rutilantis aeris. </l>
<l>Nam cur sacerdos munera postulat,</l>
<l>Quis aptus haud est, quis umeri impares?</l>
<l rend='indent'>Neglecta maerent templa divum</l>
<l rend='indent'>Nec tenues reparantur aedes. </l>
<l>Nullum levamen pauperibus datur,</l>
<l>Dum plena turgent pocula Caecubo,</l>
<l rend='indent'>Dum ferculis mensae redundant</l>
<l rend='indent'>Et dapibus procul expetitis. </l>
<l>Quid miles acer? quo furit impetu?</l>
<l>Non iussa regum spernere contumax?</l>
<l rend='indent'>Numquid fides venalis auro?</l>
<l rend='indent'>Dedecus, heu! nimium probrosum. </l>
<l>Traduntur arces, moenia turribus</l>
<l>Fundata firmis hostibus impiis.</l>
<l rend='indent'>Thraces minantur rursus arma,</l>
<l rend='indent'>Saevit acinace victa turba? </l>
<l>Germane, turpis te fuga barbaro</l>
<l>Infamet ausu? fortia deseras</l>
<l rend='indent'>Non clade munimenta pulsus,</l>
<l rend='indent'>Non celeres metuens sagittas? </l>
<l>Lentis iuventae flos perit ignibus:</l>
<l>Dictat Cupido lubrica carmina</l>
<l rend='indent'>Et verba praetextata cantant</l>
<l rend='indent'>Nunc pueri teneraeque pupae. </l>
<l>Matura nondum virgo libidinis</l>
<l>Torretur aestu, iam thalamos petit,</l>
<l rend='indent'>Cum nesciat tauri ruentis</l>
<l rend='indent'>In Venerem tolerare pondus. </l>
<l>Hinc forma languet corporis ac vigor,</l>
<l>Hinc aegra proles matris ab ubere:</l>
<l rend='indent'>Radice sic ima venenum</l>
<l rend='indent'>Ebibit ac vitiatur arbor. </l>
<pb id='s122' n='66'/>
<l>Lasciva pubes institui cupit</l>
<l>Primis ab annis mollibus artibus:</l>
<l rend='indent'>Exempla cum natis parentes</l>
<l rend='indent'>Prava dedere, vetare an ausint? </l>
<l>Fraudes scelestas quid memorem et dolos?</l>
<l>Lites cruentas? horrida iurgia</l>
<l rend='indent'>Inter propinquos atque amicos?</l>
<l rend='indent'>Coniugum et ambiguos timores? </l>
<l>Non sic iuventus, quae decus imperi</l>
<l>Germanico orbi non trepido intulit</l>
<l rend='indent'>Sublime ferro, sed modestis</l>
<l rend='indent'>Moribus atque animosa dextra. </l>
<l>At, Musa, quo te praecipitem rapit</l>
<l>Funestus ardor? quid lacrimans gemis?</l>
<l rend='indent'>Non te decent vanae querelae:</l>
<l rend='indent'>Tristibus has senibus relinque. </l>
</lg>
</div2>
<div2 id='ReLW.03.03' n='3' type='poem'>
<head>III. CONTEMPTUS MUNDI.</head>
<lg met='alca'>
<l>Quicumque spectas delicias poli</l>
<l>Et mente quaeris sidereos choros,</l>
<l rend='indent'>Ad dives Hebri flumen audi</l>
<l rend='indent'>Orphea sic fidibus canentem:</l>
<l>'Labuntur anni, diffugiunt dies,</l>
<l>Cursu ut citato cymba per aequora:</l>
<l rend='indent'>Tellure quid vili moramur</l>
<l rend='indent'>Et nitidis removemur astris?</l>
<l>Aeternitatis nos stimulet decus</l>
<l>Solisque blandum sollicitet iubar,</l>
<l rend='indent'>Oblivione ut deleatur</l>
<l rend='indent'>Eurydice tenebris relicta.</l>
<pb id='s123' n='67'/>
<l>Quid cara quondam nos mulier rapit</l>
<l>Vultu venusto, cum liceat diem</l>
<l rend='indent'>Iucundum Olympi contueri</l>
<l rend='indent'>Et radians sine nube lumen? </l>
<l>Odisse terras iam libeat, deus</l>
<l>Imo relucet pectore conditus.</l>
<l rend='indent'>Est semita ad secreta caeli</l>
<l rend='indent'>Proxima deseruisse caenum.' </l>
</lg>
</div2>
<div2 id='ReLW.03.04' n='4' type='poem'>
<head>IV. AD TRIBENNIUM: IUVENTUS PRAECEPS.</head>
<lg met='alca'>
<l>Matura nondum consiliis tua</l>
<l>Aetas, Tribenni, rebus et arduis</l>
<l rend='indent'>Diiudicandis, quae reposcunt</l>
<l rend='indent'>Mente gravi atque animo senatum. </l>
<l>Motu iuventus praecipiti calet</l>
<l>Ac lubrico igni saepe cupidinis,</l>
<l rend='indent'>Ne vera cernat vel ministret</l>
<l rend='indent'>Auxilium patriae ruenti. </l>
<l>Tantum libido ducit et intimas</l>
<l>Venas perurit proelia pertinax</l>
<l rend='indent'>Miscere et insanire clade,</l>
<l rend='indent'>Ut vacuas locupletet aedes, </l>
<l>Caesi vel hostis sculpat adoream</l>
<l>Scuto recenti, perpetuum decus</l>
<l rend='indent'>Stirpis vetustae, quam cadentem</l>
<l rend='indent'>Nomine nobiliore fulcit. </l>
<l>Non stulta proles hoc Solymis docet</l>
<l>Regis periti, provida qui senum</l>
<l rend='indent'>Mandata sprevit, sed procaci</l>
<l rend='indent'>Arbitrio iuvenum revinctus </l>
<pb id='s124' n='68'/>
<l>Maiore regni parte luit nefas</l>
<l>A se revulsi? Sanguinis an tamen</l>
<l rend='indent'>Nil fervor ausit? tela vibret,</l>
<l rend='indent'>Consilium patribus relinquat. </l>
<l>Ut lege constant omnia siderum,</l>
<l>Sic apta caelum munera cuilibet</l>
<l rend='indent'>Assignat aetati. Recepta</l>
<l rend='indent'>An liceat temerare iura? </l>
</lg>
</div2>
<div2 id='ReLW.03.05' n='5' type='poem'>
<head>V. AD SPIRITUM SANCTUM.</head>
<lg met='alca'>
<l>Caelestis hospes, Spiritus inclite, </l>
<l>A Patre missus, fervidus huc ades:</l>
<l rend='indent'>Accende flamma pectus, ignem</l>
<l rend='indent'>Insere visceribus perennem, </l>
<l>Quo cuncta spernam sideribus procul</l>
<l>Seiuncta, quidquid terra gerit sinu</l>
<l rend='indent'>Aut unda ponti: sola Olympi</l>
<l rend='indent'>Gaudia sollicitent calentem. </l>
<l>Mortale non est, vota quod ambiunt:</l>
<l>Mens usta flagret perpetua face.</l>
<l rend='indent'>Quidquid caducum respuatur:</l>
<l rend='indent'>Tempora floribus aeviternis </l>
<l>Cingar beatus. Non viridem mihi</l>
<l>Deposco laurum, Castalidum decus,</l>
<l rend='indent'>Non sceptra Medi, non coronam,</l>
<l rend='indent'>Non niveam capiti tiaram. </l>
<l>Tu sis voluptas, deliciae meae,</l>
<l>Solacium, spes, gloria, praemium,</l>
<l rend='indent'>Tu nostra tandem meta: vivam</l>
<l rend='indent'>Et moriar tuo amore felix. </l>
</lg>
</div2>
<div2 id='ReLW.03.06' n='6' type='poem'>
<pb id='s125' n='69'/>
<head>VI. POPULUS INGRATUS.</head>
<lg met='alca'>
<l>Labente si quid contuleris statu</l>
<l>Periculoso tempore providus,</l>
<l rend='indent'>Si liberaris rebus artis</l>
<l rend='indent'>Consilio patriam ruentem, </l>
<l>Hostes vel armis fortiter arceas,</l>
<l>Cum sic reposcit dura necessitas,</l>
<l rend='indent'>Aut latius fines propages</l>
<l rend='indent'>Imperii spoliisque dites: </l>
<l>Ne crede, magna quod tibi gratia</l>
<l>Devincta sit plebs, augeat aut decus</l>
<l rend='indent'>Virtutis admiratione</l>
<l rend='indent'>Muneribusve frequentet amplis. </l>
<l>Commune vulgus non reputat bonum,</l>
<l>Adiuncta ni sint propria commoda:</l>
<l rend='indent'>Privata semper praeferuntur,</l>
<l rend='indent'>Publica tamquam aliena sordent. </l>
<l>Ingrata vero non populi amovet</l>
<l>Ira innocentes urbe? Themistocles</l>
<l rend='indent'>Medos adorare est coactus</l>
<l rend='indent'>Cecropiis fugiens Athenis; </l>
<l>Livore Romam Scipio deserit</l>
<l>Et rure vivit. Plebs, velut aequoris</l>
<l rend='indent'>Fluctus fremit propulsus, aura</l>
<l rend='indent'>Qualibet est facilis moveri. </l>
</lg>
</div2>
<div2 id='ReLW.03.07' n='7' type='poem'>
<head>VII. ADFECTIBUS NON INDULGENDUM.</head>
<lg met='asc4'>
<l>Ingratos animos! tot cui munera</l>
<l>Miserunt superi, sidera despicit,</l>
<l rend='indent'>Vesano uritur aestu</l>
<l rend='indent'>Atque ignes fatuos colit! </l>
<pb id='s126' n='70'/>
<l>Sic olim tenero rex Solymae potens,</l>
<l>Probrum ingens! adolet tura Cupidini,</l>
<l rend='indent'>Fallax numen adorat</l>
<l rend='indent'>Foedis ductus amoribus. </l>
<l>Lucos quin etiam templaque construit</l>
<l>Advectis peregre femineo a choro</l>
<l rend='indent'>Omnem per regionem</l>
<l rend='indent'>Aegypti ac Syriae diis. </l>
<l>Adfectus nimii quo rapiunt viros!</l>
<l>Ac formae eximiae quanta potentia!</l>
<l rend='indent'>Ah! ne fide iuventus,</l>
<l rend='indent'>Sed fLammis procul abstine. </l>
<l>Si circumtuleris tantum oculos vagos</l>
<l>Atque oris rosei purpura ceperit,</l>
<l rend='indent'>Serpit pectore cura,</l>
<l rend='indent'>Libertas perit aurea. </l>
<l>Torquet sollicitus mox dubium calor</l>
<l>Ac caecis animus carpitur ignibus:</l>
<l rend='indent'>Ardent anxia semper</l>
<l rend='indent'>Maestis corda tumultibus. </l>
<l>Hinc motus cohibe, qui vitiis favent,</l>
<l>Qui gignunt cupidis mille pericula:</l>
<l rend='indent'>Adfectus rationis</l>
<l rend='indent'>Freno atque imperio rege. </l>
</lg>
</div2>
<div2 id='ReLW.03.08' n='8' type='poem'>
<head>VIII. IUSTITIA ET PIETAS.</head>
<lg met='sapp'>
<l>O Iovis magni veneranda proles</l>
<l>Laude qua te, Astraea, veham quibusve</l>
<l>Dotibus dicam tenuisse dudum</l>
<l rend='indent'>Orbis habenas? </l>
<pb id='s127' n='71'/>
<l>Legibus frenas populos feroces,</l>
<l>Contines gentes placida quiete</l>
<l>Et feros mores domuisse gaudes</l>
<l rend='indent'>Vindice dextra. </l>
<l>Crebrius nostros subeas penates,</l>
<l>Criminum rumpas laqueos iniquos</l>
<l>Et procul fraudum amoveas venenum</l>
<l rend='indent'>Pectore casto. </l>
<l>Sed soror tecum Pietas benigno</l>
<l>Ore clemens aspiciat gementes</l>
<l>Mole sub carnis gravi et innocentes</l>
<l rend='indent'>Reddat Olympo. </l>
<l>Iura peccato nimium severa</l>
<l>Temperet vultu, scelerum resolvat</l>
<l>Vincula et parcat generis cadentis</l>
<l rend='indent'>Viribus aegris. </l>
</lg>
</div2>
<div2 id='ReLW.03.09' n='9' type='poem'>
<head>IX. SPIRITUS ET CARNIS DIALOGUS.</head>
<lg met='asc2'>
<l>SP. Dum suavi imperio tuus</l>
<l rend='indent'>Accessit genius, dum arbitrio libens</l>
<l>Collum subdideras meo,</l>
<l rend='indent'>Non magno fueram rege beatior? </l>
<l>CA. Dum mecum dubias vices</l>
<l rend='indent'>Fortunae valido robore conteris</l>
<l>Nec moto trepidas mari,</l>
<l rend='indent'>Quae nostro mulier nomine clarior? </l>
<l>SP. Nunc ine crinibus aureis</l>
<l rend='indent'>Et vultu Melete ducit amabili;</l>
<l>Totos assideo dies :</l>
<l rend='indent'>Sic me fata velint vivere, sic mori. </l>
<pb id='s128' n='72'/>
<l>CA. Nunc fuscis avidam comis</l>
<l rend='indent'>Cosmi me ac rosea fronte rapit nitor:</l>
<l>Festina accelero gradum,</l>
<l rend='indent'>O blandis potiar semper amoribus. </l>
<l>SP. Quid? si fax redeat prior,</l>
<l rend='indent'>Si nostris cupias nutibus obsequi,</l>
<l>Mundi spernere inania</l>
<l rend='indent'>Et tandem posita mole resurgere? </l>
<l>CA. Quamvis alliciat decus</l>
<l rend='indent'>Formosi pueri, dulce iubar trahat,</l>
<l>Tu sis ore minacior:</l>
<l rend='indent'>Opto te niveis stringere bracchiis. </l>
</lg>
</div2>
<div2 id='ReLW.03.10' n='10' type='poem'>
<head>X. VITAE RUSTICAE SUAVITAS.</head>
<lg met='asc3'>
<l>Pastor sub patula sederat ilice </l>
<l>Arguto celebrans carmine Chlorida,</l>
<l>Flagrantes oculos, cerea bracchia</l>
<l rend='indent'>Et vultus roseum decus. </l>
<l>Praetervectus equo Posthumus audiit,</l>
<l>Quas laudes caneret fistula Tityri,</l>
<l>Miratusque stetit frondibus abditus.</l>
<l rend='indent'>Post haec sic placuit loqui: </l>
<l>'Felix sub tacitis arboribus quies!</l>
<l>Secreti nemoris dulce silentium!</l>
<l>Quam silva viridi degere me iuvet</l>
<l rend='indent'>Omni munere liberum! </l>
<l>Odi nobilium moenia turrium</l>
<l>Et munita suis oppida civibus</l>
<l>Ac fastum procerum, celsa palatia',</l>
<l rend='indent'>Aptas servitio domos. </l>
<pb id='s129' n='73'/>
<l>Defessum excipiat rustica me casa</l>
<l>Vesano populi turbine: sic ferae</l>
<l>Gaudent in vacuis currere montibus</l>
<l rend='indent'>Nullius pavidae doli. </l>
<l>Dixit: sed celeri se pede contulit</l>
<l>Arces ad validas, regia culmina.</l>
<l>Quam pauci officio se solito abdicant,</l>
<l rend='indent'>Quid prosit, videant licet! </l>
</lg>
</div2>
<div2 id='ReLW.03.11' n='11' type='poem'>
<head>XI. AD NEARCHUM: TIMENDAM ESSE RERUM VICISSITUDINEM.</head>
<lg met='sapp'>
<l>Uteris vento quotiens secundo,</l>
<l>Turgidis velis secat alnus aequor</l>
<l>Lene crispatum, totiens, Nearche,</l>
<l rend='indent'>Disce timere. </l>
<l>Prosperum cursum variant procellae:</l>
<l>Tollitur moto pelago frequenter</l>
<l>Aut cadit puppis Stygio propinqua</l>
<l rend='indent'>Litori et astris. </l>
<l>Laeta Fortuna ambiguo tumultu</l>
<l>Ore nunc ridet placide micanti,</l>
<l>Terga nunc vertit fugiens citatis</l>
<l rend='indent'>Aere pennis. </l>
<l>Testis est Hector, Priami vetustum</l>
<l>Et simul regnum, decimo quod anno</l>
<l>Cladibus fractum; prius ast peremptus</l>
<l rend='indent'>Fortis Achilles. </l>
<l>Gentium victrix, celebris triumphis</l>
<l>Roma non sub ruderibus sepulta</l>
<l>Pristinum quaerit decus et superbae</l>
<l rend='indent'>Pondera molis? </l>
<pb id='s130' n='74'/>
<l>Ergo ne spernas stolido tumore,</l>
<l>Acrior si quem quatit aura sortis,</l>
<l>Si ratem allidit scopulis iniquae</l>
<l rend='indent'>Africus irae. </l>
<l>Sunt vices rerum: modo quem ferocem</l>
<l>Videris, cernes misere gementem,</l>
<l>Quem dolor torquet vel acerba dudum</l>
<l rend='indent'>Poena, beatum. </l>
<l>Ille non fictae probitatis heres</l>
<l>Et sacrae proles pietatis audit,</l>
<l>Prospera atque adversa colore quisquis</l>
<l rend='indent'>Ducit eodem. </l>
<l>Turpe, thesauris ubi quis superbit,</l>
<l>Pauperum pacem lacerare probris:</l>
<l>Turpe, cum Fortuna lacessit atrox</l>
<l rend='indent'>Cedere palmam. </l>
</lg>
</div2>
<div2 id='ReLW.03.12' n='12' type='poem'>
<head>XII. AD PROBUM: AMOREM CAELESTEM EXPETENDUM.</head>
<lg met='ioni'>
<l>Grave censetur amori dare nullum, </l>
<l>Probe, tempus neque languescere dulci</l>
<l>Face, cum aetas ita dilapsa vigorem tueatur. </l>
<l>Tenera hinc te Cleophantis trahit aureis</l>
<l>Laqueis crinium et oris nive grata,</l>
<l>Roseo pectore stellisque serenis oculorum. </l>
<l>Micat instar radiantis tua Phoebes</l>
<l>Dea blandis tenebris noctis et umbris,</l>
<l>Ubi liber tetricis nubibus aer et amoenus. </l>
<pb id='s131' n='75'/>
<l>Placidi ardor dei an haud suavior astris</l>
<l>Renitentis magis ac sole propinquo</l>
<l>Magis ardentis et ad se omnia ducentis in altum? </l>
</lg>
</div2>
<div2 id='ReLW.03.13' n='13' type='poem'>
<head>XIII. ANTIQUA AETAS ET NOVA.</head>
<lg met='asc4'>
<l>Antiqui celebras tempora saeculi</l>
<l>Et priscos atavos laudibus evehis:</l>
<l rend='indent'>Nostri taedia mores</l>
<l rend='indent'>Et sermo pariunt tibi. </l>
<l>Si spernat veterem quis sapientiam,</l>
<l>Huic mecum quoque sint tristia iurgia,</l>
<l rend='indent'>Numquam foedera pacis,</l>
<l rend='indent'>Vates cum relego novos. </l>
<l>Dircaeis quid enim dulcius est modis</l>
<l>Aut quid Maeonio carmine gratius?</l>
<l rend='indent'>Aequat facta vetustas</l>
<l rend='indent'>Heroum et paribus canit </l>
<l>Exacte numeris. Quis citharam ferit</l>
<l>Nunc plectro simili? vel fidibus sonat?</l>
<l rend='indent'>Duri proelia Martis</l>
<l rend='indent'>Quis digne memorat lyra? </l>
<l>Aetas nostra solo sed tamen haud iacet</l>
<l>Effeto, sterili languet et otio:</l>
<l rend='indent'>Est virtutis imago et</l>
<l rend='indent'>Magni gloria nominis. </l>
<l>Quis mystas Themidis, quis numeret Iovis?</l>
<l>Quis nymphas teneras, virgineos choros?</l>
<l rend='indent'>Non atrocia bella</l>
<l rend='indent'>Desunt nec validus vigor. </l>
<pb id='s132' n='76'/>
<l>Ast alget probitas et Cypridis calent</l>
<l>Nostri anni facibus. Non eadem fuit</l>
<l rend='indent'>Priscae flamma iuventae?</l>
<l rend='indent'>Tantum saecula respice. </l>
</lg>
</div2>
<div2 id='ReLW.03.14' n='14' type='poem'>
<head>XIV. AUGUSTI CAESARIS LEOPOLDI VIRTUS.</head>
<lg met='sapp'>
<l>Saepe virtutes, Leopolde, toto </l>
<l>Orbe diffusas celebrare suasit</l>
<l>Mitibus plectris animosa Clio:</l>
<l rend='indent'>Territus haesi, </l>
<l>Ne tuis rebus canerem minora,</l>
<l>(Quis tuba possit lituove vates?)</l>
<l>Ne lyra heroum tenuaret ausus</l>
<l rend='indent'>Viribus impar. </l>
<l>Turpe sed credo nimium silere,</l>
<l>Fama cum spargat totiens triumphos</l>
<l>Caesaris, diri iaceant cruentis</l>
<l rend='indent'>Bistones arvis. </l>
<l>Est tibi pacis studium perenne,</l>
<l>Arma non sumis nisi provocatus,</l>
<l>Pertinax hostis furor aequa dudum</l>
<l rend='indent'>Tela acessit. </l>
<l>Te minus Bellona iuvat, pericla</l>
<l>Cernis et clades populi frequentes:</l>
<l>Imperi leges decet ac vetusta</l>
<l rend='indent'>Iura tueri. </l>
<l>Perfidos hinc persequeris duello</l>
<l>Et favet caelum. Veluti procella</l>
<l>Sternis audaces, inimica vertis</l>
<l rend='indent'>Agmina flammis. </l>
<pb id='s133' n='77'/>
<l>Testis est Ister totiens cruore</l>
<l>Turbidus Thracum, generosus ardor</l>
<l>Vindicat nuper male rupta iusto</l>
<l rend='indent'>Foedera Marte. </l>
<l>Numine inconcussa tuo stat hostes</l>
<l>Barbaros contra pede nec recedit</l>
<l>Teutonum pubes tolerare duros</l>
<l rend='indent'>Prona labores: </l>
<l>Ut mari cautes rapidis ab undis</l>
<l>Saepe pulsatur, tamen haud movetur</l>
<l>Sedibus suetis Aquilone et Austro</l>
<l rend='indent'>Bella ciente, </l>
<l>Africi aut sicut validum furorem</l>
<l>Sustinet quercus, fremat ipse quamvis</l>
<l>Alpibus totis, nemus et tumultu</l>
<l rend='indent'>Concitet omne. </l>
<l>Caesaris virtus animos ministrat,</l>
<l>Caesaris praebet pietas triumphos:</l>
<l>Nemo formidat metuitve casuin</l>
<l rend='indent'>Caesare salvo. </l>
</lg>
</div2>
<div2 id='ReLW.03.15' n='15' type='poem'>
<head>XV. AD MAXIMUM: TURPE ESSE MENTIRI.</head>
<lg met='asc2'>
<l>Quis caeli face conflagrat?</l>
<l rend='indent'>Quis sanctis iuvenis dignus amoribus?</l>
<l>Qui numquam loquitur dolo</l>
<l rend='indent'>Nec verum didicit condere fraudibus. </l>
<l>Ingens nobilitas tua,</l>
<l rend='indent'>Celsis principibus sanguine iungeris:</l>
<l>O magnum patriae iubar,</l>
<l rend='indent'>Si sincera fovet, Maxime, gloria. </l>
<pb id='s134' n='78'/>
<l>At si destituit decus</l>
<l rend='indent'>Germanae fidei, fallit opinio</l>
<l>Si mendax animum, iuvet</l>
<l rend='indent'>Demergi Stygio te potius lacu. </l>
<l>Heroi quid atrocius,</l>
<l rend='indent'>Quam si lingua suo pectore discrepet?</l>
<l>Hanc labem procul amove</l>
<l rend='indent'>Nec quidquam tumidae fide proterviae. </l>
<l>Tempus detegit omnia,</l>
<l rend='indent'>Quae rumor dubiis vocibus occulit.</l>
</lg>
</div2>
<div2 id='ReLW.03.16' n='16' type='poem'>
<head>XVI. ILLUSTRIS IUVENTUTIS INSTITUTIO.</head>
<lg met='asc3'>
<l>Poscis consilium, quis tua tempora </l>
<l>Impendas studiis, magna negotia</l>
<l>Tandem ut sustineas, ut veteri decet</l>
<l rend='indent'>Et claro genere editum.</l>
<l>Maiorum reverens iussa peregeris;</l>
<l>Sis quamvis sapiens, arbitrio senum</l>
<l>Te permitte regi: turpe superbiae</l>
<l rend='indent'>Crimen cedere nemini. </l>
<l>Quae tot damna dedit moenibus Ilii</l>
<l>Et stravit Priami regna ferocia,</l>
<l>Chironis timuit Thessalica prius</l>
<l rend='indent'>Sub rupe imperium manus. </l>
<l>Ne docto pigeat Pieridum choro</l>
<l>Illustre ingenium subdere, dum sinit</l>
<l>Aetas utilibus percolere artibus</l>
<l rend='indent'>Iucundisque scientiis. </l>
<l>At postquam valido robore creveris,</l>
<l>Ad Martis subito te referas scholam</l>
<l>Ardentique animo trade laboribus,</l>
<l rend='indent'>Frigus disce pati ac famem, </l>
<pb id='s135' n='79'/>
<l>Mox vallum struere aut mittere spicula,</l>
<l>Oppugnare novis oppida machinis,</l>
<l>Decertare acie atque agmina fundere,</l>
<l rend='indent'>Hostes pellere patria. </l>
<l>Olim nobilitas artibus his stetit,</l>
<l>His Romana modis aucta potentia,</l>
<l>His versuti hodie rem proceres gerunt</l>
<l rend='indent'>Miscentque acria proelia. </l>
<l>Armis consilia at provida iungere</l>
<l>Ne cessa, moneo. Mole ruit sua</l>
<l>Vis non cauta satis. Respice Thraciam:</l>
<l rend='indent'>An non copia perdidit? </l>
<l>Quid tandem? superest, ut metuas deum,</l>
<l>Commendes etiam cuncta negotia:</l>
<l>Fortunatus eris, si superi annuant,</l>
<l rend='indent'>Nam fata invenient viam. </l>
</lg>
</div2>
<div2 id='ReLW.03.17' n='17' type='poem'>
<head>XVII. NON DIFFERENDA PAENITENTIA. DIALOGUS.</head>
<lg met='alca'>
<l>'Quis tu?' 'Sacerdos.' 'Non animo vides</l>
<l>Labi Metellum? pectore condita</l>
<l rend='indent'>Solacia exprome et cadentis</l>
<l rend='indent'>Prospice, cum liceat, saluti' </l>
<l>'Curare culpae conscia pectora</l>
<l>Quam me iuvabit, crimina solvere?</l>
<l rend='indent'>Ast iste fungus: paenitere</l>
<l rend='indent'>Non scelerum libet aut dolere. </l>
<l>Dudum profanae frena licentiae</l>
<l>Laxavit amens: non Veneris puer</l>
<l rend='indent'>Et verba praetextata foedo</l>
<l rend='indent'>Semper in ore iocique turpes?' </l>
<pb id='s136' n='80'/>
<l>'Artis nocentem nexibus exime,</l>
<l>Clotho priusquam stamina ruperit.'</l>
<l rend='indent'>'Iam spiritus dilapsus: actum est.</l>
<l rend='indent'>Quis poterit revocare flammam? </l>
<l>Sic accidit, sic pluribus evenit,</l>
<l>Qui neglegentes nectere amant moras.</l>
<l rend='indent'>Ut vita, sic plerumque finis:</l>
<l rend='indent'>Lex superum tabulis notata.' </l>
</lg>
</div2>
<div2 id='ReLW.03.18' n='18' type='poem'>
<head>XVIII. VIRTUTI DEBETUR HONOR, CRIMINI POENA.</head>
<lg met='sapp'>
<l>Lege qui sancta populos gubernas </l>
<l>Et regis duros animos lupatis,</l>
<l>Haec tibi Minos placide severo</l>
<l rend='indent'>Praecipit ore: </l>
<l>'Fama sit magnis meritis decora;</l>
<l>Laudibus virtus celebretur aula;</l>
<l>Excitet plures similes ad ausus</l>
<l rend='indent'>Nobile munus. </l>
<l>Poena castiget vitium labore</l>
<l>Edomans tristi. Scelus omne terris</l>
<l>Cedet hoc pacto: citius redibunt</l>
<l rend='indent'>Aurea saecla.' </l>
</lg>
</div2>
<div2 id='ReLW.03.19' n='19' type='poem'>
<head>XIX. SIDERA ASCENSU DIFFICILIA.</head>
<lg met='asc2'>
<l>Quo vecordia lubrica </l>
<l rend='indent'>Mortales miseros, quo furor abripit?</l>
<l>Quaerunt sidereas domos</l>
<l rend='indent'>Et caeli nitidis sedibus ambiunt </l>
<pb id='s137' n='81'/>
<l>Post vitam recipi brevem.</l>
<l rend='indent'>Sed tristem ex animis nemo cupidinem,</l>
<l>Nemo iram atque odii minas</l>
<l rend='indent'>Evellit: vitium pectore pertinax </l>
<l>Haeret nec facili lues</l>
<l rend='indent'>Conatu dubiis migrat ab aedibus.</l>
<l>Quod commissum hodie doles</l>
<l rend='indent'>Expungisque scelus, cras iterum redit </l>
<l>Et vires sociat sibi</l>
<l rend='indent'>Maiores Stygii principis artibus.</l>
<l>Nullus finis amoribus</l>
<l rend='indent'>Nec foedis Veneris cum puero iocis. </l>
<l>Sicut flamma voracior</l>
<l rend='indent'>Vertit cum solidis moenia turribus,</l>
<l>Orbem diva potens Cypri</l>
<l rend='indent'>Sic totum fatuis concremat ignibus. </l>
<l>At stellis tamen inseri</l>
<l rend='indent'>Mortales cupiunt post Paphias faces?</l>
<l>Nil hic, credite, sordidum</l>
<l rend='indent'>Aut sparsum maculis excipitur. Poli </l>
<l>Haec lex scripta penatibus:</l>
<l rend='indent'>Sint mentes niveae, corpora candida;</l>
<l>Naevus noxius aspici,</l>
<l rend='indent'>Naevus sideribus dedecus exulet. </l>
<l>Crimen perfidiae vagum</l>
<l rend='indent'>Regum magnanimis perstrepit atriis,</l>
<l>Molitur regionibus</l>
<l rend='indent'>Multis exitium, vendit et oppida: </l>
<l>Et tandem aetheriis plagis</l>
<l rend='indent'>Se fulgere putat proditor impius?</l>
<l>Non sic tendimus ad deum,</l>
<l rend='indent'>Non sic perpetuis astra rotatibus </l>
<l>Dilabentia prendimus,</l>
<l rend='indent'>Ni sit mens gelida candidior nive.</l>
</lg>
</div2>
<div2 id='ReLW.03.20' n='20' type='poem'>
<pb id='s138' n='82'/>
<head>XX. BELLUM TURCICUM.</head>
<lg met='sapp'>
<l>Iam satis belli et trepidi tumultus</l>
<l>Misit Europae deus ac minaci</l>
<l>Terruit gentes Asiae tyrannus</l>
<l rend='indent'>Cuspide ferri. </l>
<l>Pannonum vidit regio cohortes</l>
<l>Thraciae Lunae, fera signa et ignes</l>
<l>Turribus celsis volitare vidit</l>
<l rend='indent'>Maesta Vienna, </l>
<l>Turca cum ripas violentus Istri</l>
<l>Agmine ingenti tenuit, refosso</l>
<l>Regiae cladem meditatus urbi</l>
<l rend='indent'>Aggere valli. </l>
<l>At fuga quaerit latebras inermis</l>
<l>Ductor et turmas rapit in ruinam,</l>
<l>Teutonum bellax ubi dira miscet</l>
<l rend='indent'>Proelia pubes. </l>
<l>Territas miles sequitur phalanges</l>
<l>Noster et saevi cupidus cruoris</l>
<l>Fertur immanes iterum leonis</l>
<l rend='indent'>Instar in hostes, </l>
<l>Caedit et magnis spoliis potitur:</l>
<l>Moenia oppugnat, mora nulla frangit,</l>
<l>Deicit muros properante telo,</l>
<l rend='indent'>Diripit agros. </l>
<l>Finibus nostris procul arma migrent,</l>
<l>Thracios campos, Asiam revisant,</l>
<l>Impium donec populum revellant</l>
<l rend='indent'>Sidera terris. </l>
</lg>
</div2>
<div2 id='ReLW.03.21' n='21' type='poem'>
<pb id='s139' n='83'/>
<head>XXI. AETERNI NUMINIS PRAESENTIA.</head>
<lg met='alca'>
<l>Quis nos sereno respicit aethere</l>
<l>Et luce maesti nubila pectoris</l>
<l rend='indent'>Dissolvit accenditque flammas</l>
<l rend='indent'>Dulcibus et facibus coronat? </l>
<l>Numen supremum considet intimo</l>
<l>Mentis recessu: quem timor arguit?</l>
<l rend='indent'>Ferale quem frangit theatrum,</l>
<l rend='indent'>Si deus auxiliator adsit? </l>
<l>Regnum labascit, proditio fremit,</l>
<l>Dirum minatur iuncta tyrannidi:</l>
<l rend='indent'>Immota sed caeli potestas</l>
<l rend='indent'>Vipereas resecabit iras. </l>
<l>Tonans frequenter nubibus abdere</l>
<l>Vultum videtur, ponere fulmina,</l>
<l rend='indent'>Terrere nec tristi nocentes</l>
<l rend='indent'>Supplicio aut gravitate poenae; </l>
<l>At perspicaci conspicit omnia</l>
<l>Visu latentes et penetrat fibras:</l>
<l rend='indent'>Nec praemium desit merenti</l>
<l rend='indent'>Nec vitio scelerique merces. </l>
<l>Ducentis ad se cuncta pecuniae</l>
<l>Vis magna, rerum maior at arbitri,</l>
<l rend='indent'>Qui tetrica demersa mole</l>
<l rend='indent'>Luce sua irradiare novit. </l>
<l>Nemo cubili vel penetralibus</l>
<l>Longe reductis se putet eximi,</l>
<l rend='indent'>Fulgore ne sol huc propinquet</l>
<l rend='indent'>Et dubias tenebras resolvat. </l>
<l>Fraus nulla terrae, nulla potentia</l>
<l>Arcere lumen sidereum potest,</l>
<l rend='indent'>Quin abditos cernat recessus</l>
<l rend='indent'>Atque oculo intueatur aequo. </l>
<pb id='s140' n='84'/>
<l>Hinc sancte agendi magna necessitas,</l>
<l>Mortalis audax, imposita est tibi,</l>
<l rend='indent'>Dum iudicem versaris ante,</l>
<l rend='indent'>Quem latuit nihil aut latebit. </l>
<l>Solacium ingens in trepidis malis</l>
<l>Spectare praesens numen et invios</l>
<l rend='indent'>Hoc igne pertransire colles</l>
<l rend='indent'>Nec Stygiis retineri ab umbris. </l>
</lg>
</div2>
<div2 id='ReLW.03.22' n='22' type='poem'>
<head>XXII. AD DIVUM BENEDICTUM.</head>
<lg met='sapp'>
<l>Plurimis natis Cybele superbit, </l>
<l>Siderum mater, genetrix deorum:</l>
<l>Hanc Iovem et divos peperisse vatum</l>
<l rend='indent'>Carmina narrant. </l>
<l>Singulis castas animas diebus</l>
<l>Advocas astris: vitiata corda</l>
<l>Dum rigas sacris monitis, salutis</l>
<l rend='indent'>Abluis undis. </l>
<l>Plurium te Caelituum parentem</l>
<l>Creditum dudum, Benedicte, fama,</l>
<l>Cum tua multum sit adaucta prole</l>
<l rend='indent'>Numinis aula. </l>
</lg>
</div2>
<div2 id='ReLW.03.23' n='23' type='poem'>
<head>XXIII. FUGA TURPIS MILITI.</head>
<lg met='alca'>
<l>Miscere Martis proelia fervidus,</l>
<l>Pro patria Oddas non timidus mori</l>
<l rend='indent'>Abscessit in castra ense cinctus</l>
<l rend='indent'>Alite (quis dubitet?) secunda. </l>
<pb id='s141' n='85'/>
<l>Non Hector audax, non Sthenelus ferox</l>
<l>Adferre robur tantum animi queant:</l>
<l rend='indent'>Heroe magno gloriatur</l>
<l rend='indent'>Vel Iove se genitum parente. </l>
<l>Sed dum cohaeret pes pede, vir viro,</l>
<l>Dum caede miles saevit atrocius,</l>
<l rend='indent'>Profugit abiecta sarissa</l>
<l rend='indent'>Turpiter et clipeo relicto. </l>
<l>Quo tendis amens? an thalamos petis?</l>
<l>Abdis timorem coniugis in sinu?</l>
<l rend='indent'>Sic proelio amisso receptus</l>
<l rend='indent'>Tyndaridis Paris in cubili. </l>
<l>Quam foeda labes ex acie metu</l>
<l>Deflectere, ardet pugna ubi maxime!</l>
<l rend='indent'>Se condere obscuris latebris</l>
<l rend='indent'>Est Cypridis fuga sola pulchrae. </l>
</lg>
</div2>
<div2 id='ReLW.03.24' n='24' type='poem'>
<head>XXIV. LAUS NOBILIS VIRGINIS ET MONITUM.</head>
<lg met='asc2'>
<l>Qua te laude feram, quibus </l>
<l rend='indent'>Exornem titulis, blanda Philoclea?</l>
<l>Non dicam roseas genas,</l>
<l rend='indent'>Non dulces oculos, lucida sidera, </l>
<l>Qui, sicut sine nubibus</l>
<l rend='indent'>Nostros caelum animos allicit et rapit,</l>
<l>Sic mentes etiam trahunt,</l>
<l rend='indent'>Non horrore feri nec dubio metu. </l>
<l>Non frontis placidum decus,</l>
<l rend='indent'>Non crines celebro, vincula cordium,</l>
<l>Quis me non temere alligas,</l>
<l rend='indent'>Iam captum laqueis nobilioribus. </l>
<l>Hi sunt rara modestia,</l>
<l rend='indent'>Sunt caelestis amor laetaque castitas,</l>
<l>Sunt constans pietas, fides,</l>
<l rend='indent'>Nulla audita sono iurgia tetrico. </l>
<pb id='s142' n='86'/>
<l>Felix, cui similis tui</l>
<l rend='indent'>Stellis contigerit nympha faventibus!</l>
<l>Cunctis sorte beatior</l>
<l rend='indent'>Censebit niveis tempora calculis. </l>
<l>Verum ne properes nimis,</l>
<l rend='indent'>O virgo, ambiguos nec thalamos petas.</l>
<l>Nam quas delicias putas,</l>
<l rend='indent'>Cedunt in lacrimas ac gemitus truces. </l>
<l>Ingens nobilitas tua</l>
<l rend='indent'>Ac praestans species oris et inclita</l>
<l>Virtus quo pretio nitent?</l>
<l rend='indent'>Quis dignus tenera sponsus erit manu? </l>
<l>Si rem dispicias probe</l>
<l rend='indent'>Nec fallax animum ducat opinio</l>
<l>Aut caecus stimulet furor,</l>
<l rend='indent'>Spernes coniugii tristia vincula: </l>
<l>Caelo libera servies.</l>
<l rend='indent'>Sic vitam tacito transigere otio</l>
<l>Nullis fracta laboribus</l>
<l rend='indent'>Et summo poteris numine perfrui, </l>
<l>Sic nec ventris onus grave</l>
<l rend='indent'>Nec partus metues saeva pericula.</l>
<l>Ut castus pudor amicat! </l>
<l rend='indent'>Ut gratis radiant lilia odoribus!</l>
<l>Sed non dura necessitas</l>
<l rend='indent'>Te cogat, potius virgineum iubar</l>
<l>Et sanctus rapiat calor, </l>
<l rend='indent'>Vestis perpetuum ut sit tibi candida:</l>
<l>Nam nullum obsequium placet,</l>
<l rend='indent'>Quod non arbitrio prodit ab optimo.</l>
</lg>
</div2>
<div2 id='ReLW.03.25' n='25' type='poem'>
<head>XXV. VITA SAT LONGA STUDIOSE LABORANTIBUS.</head>
<lg met='asc2'>
<l>Mortales queruli sumus: </l>
<l rend='indent'>Naturam arguimus, quod nimium brevis</l>
<l>Aevi livida termino</l>
<l rend='indent'>Humano statuat spiritui modum. </l>
<pb id='s143' n='87'/>
<l>Vix mundo intulimus pedem,</l>
<l rend='indent'>Vix circumspicimus, discimus, utile</l>
<l>Quid sit, cogimur egredi.</l>
<l rend='indent'>Cornicis vetulae quis numerat dies, </l>
<l>Prisci saecula Nestoris?</l>
<l rend='indent'>Labuntur celeri sic pede flumina,</l>
<l>Vita ut nostra revertitur</l>
<l rend='indent'>Ad primas tenebras, mortis originem. </l>
<l>Isto quis spatio queat,</l>
<l rend='indent'>Quid prosit, deceat, nosse, quid aggravet?</l>
<l>Si quidquam capitis nives,</l>
<l rend='indent'>Si prudens senium est experientia, </l>
<l>Quanto suavius accidat,</l>
<l rend='indent'>Olim si liceat vivere perpetim?</l>
<l>At tristi querimonia</l>
<l rend='indent'>Se ipsum damnat homo, murmure noxio </l>
<l>Accusat sceleris reum.</l>
<l rend='indent'>Nam natura satis limite saepserat</l>
<l>Amplo moenia temporum,</l>
<l rend='indent'>Quae plerumque pigro perdimus otio. </l>
<l>Ascribantur inertiae,</l>
<l rend='indent'>Non caelo querulae vocis origines.</l>
<l>Festine omnia transeunt,</l>
<l rend='indent'>Etsi lenta putes, haud capiunt moram. </l>
<l>Si quid distuleris, tibi,</l>
<l rend='indent'>Non horis tribuas praepetibus notam.</l>
<l>Annorum omnia diligens</l>
<l rend='indent'>Pensat damna labor, segnitia imputat. </l>
</lg>
</div2>
<div2 id='ReLW.03.26' n='26' type='poem'>
<head>XXVI. AD FERNANDUM: HUMANITATIS IURA SERVANDA.</head>
<lg met='alca'>
<l>Humanitatis spernere ne velis, </l>
<l>Fernande, leges: pauper opem tuam</l>
<l rend='indent'>Si forsan imploret, negare</l>
<l rend='indent'>Auxilium scelus esse ducas. </l>
<pb id='s144' n='88'/>
<l>Numquam superbo reicias preces</l>
<l>Vultu timendus, quas miser obtulit.</l>
<l rend='indent'>Praebe benigna, cum licebit,</l>
<l rend='indent'>Dona manu vel amica verba, </l>
<l>Si munus absit. Consilio iuva</l>
<l>Quemvis fideli, nil cuiquam exprobra,</l>
<l rend='indent'>Solare maestos et gementum</l>
<l rend='indent'>Nubila solve serenus ore. </l>
<l>Sic astra scandit non piger Hercules,</l>
<l>Monstris quod orbem sontibus et feris</l>
<l rend='indent'>Purgaverit, quod regna pulsis</l>
<l rend='indent'>Libera reddiderit tyrannis. </l>
<l>Qui fata rerum temperat arbiter,</l>
<l>Qui sede summa prospicit omnia,</l>
<l rend='indent'>Hic supplicum miti querelas</l>
<l rend='indent'>Aure capit niveaque fronte. </l>
<l>Nemo recedat limine tristior,</l>
<l>Non horror ullum turbidus effuget:</l>
<l rend='indent'>Non voce clamorem ciebis,</l>
<l rend='indent'>Ut trepido Polyphemus antro. </l>
<l>Humanitatis tendimus ad deum</l>
<l>Aura secunda, proximus hic gradus</l>
<l rend='indent'>Ad nomen immortale: fama</l>
<l rend='indent'>Perpetuo celebrat triumpho. </l>
</lg>
</div2>
<div2 id='ReLW.03.27' n='27' type='poem'>
<head>XXVII. AD DIVAM VIRGINEM.</head>
<lg met='sapp'>
<l>Diva fecundo gremio beata, </l>
<l>Quae Patri gaudes similem, priorem ac</l>
<l>Matre maiorem peperisse prolem,</l>
<l rend='indent'>Virgo perennis. </l>
<pb id='s145' n='89'/>
<l>Protinus natum genetrix adoras</l>
<l>Et manu casta lacrimas cadentes</l>
<l>Tergis ac dulci puerum tenellum</l>
<l rend='indent'>Ubere lactas. </l>
<l>Nos gravi vincti gemimus catena,</l>
<l>Mole depressi scelerum iacemus:</l>
<l>Virgo, consuetam fer opem benigna,</l>
<l rend='indent'>Pondera tolle. </l>
<l>Tu potes laetas aperire valvas,</l>
<l>Supplici placare deum clienti,</l>
<l>Sordidum naevis niveum piatis</l>
<l rend='indent'>Reddere noxis. </l>
<l>Labis antiquae remove venenum,</l>
<l>Horridas mentis tenebras resolve,</l>
<l>Corporis morbos, animi labores</l>
<l rend='indent'>Pelle vocata. </l>
</lg>
</div2>
<div2 id='ReLW.03.28' n='28' type='poem'>
<head>XXVIII. AD PISONEM: CONTEMPTUS HONORUM ET AMORUM.</head>
<lg met='asc2'>
<l>Cur, Piso, caput erigis,</l>
<l rend='indent'>Quis vanis tumidum lactat honoribus?</l>
<l>An rumor populi levis</l>
<l rend='indent'>Aut te magnanimi gratia principis? </l>
<l>An nymphae tenerae calor,</l>
<l rend='indent'>Quae captum retinet mollibus osculis?</l>
<l>Tristem pone ferociam,</l>
<l rend='indent'>Inflatos nimium contrahe spiritus. </l>
<l>Numquam tuta potentia</l>
<l rend='indent'>Non vi nixa sua. Saecula prospice,</l>
<l>Elapsos revoca dies</l>
<l rend='indent'>Et verum facili percipies via. </l>
<pb id='s146' n='90'/>
<l>Seianum, Ablavium vides,</l>
<l rend='indent'>Aulae Caesareae maxima nomina?</l>
<l>Ambo culminibus ruunt</l>
<l rend='indent'>Summis praecipites et proprio imbuunt </l>
<l>Turres sanguine regias:</l>
<l rend='indent'>Et posthac ducibus fidere quis velit?</l>
<l>At constantior est favor,</l>
<l rend='indent'>Quem plebs ridiculis plausibus indicat. </l>
<l>Vah! sunt somnia inania.</l>
<l rend='indent'>Vulgus mobilior fluctibus Adriae:</l>
<l>Odit, quem coluit prius,</l>
<l rend='indent'>Et mox destituit, quem cupide extulit. </l>
<l>Quid spondent roseae genae?</l>
<l rend='indent'>Aut quid frontis ebur? quid teretes manus?</l>
<l>Te blandis laqueis trahunt</l>
<l rend='indent'>Et duro miserum fune revinciunt. </l>
<l>Ast incerta tamen fides,</l>
<l rend='indent'>Verbis nec libeat credere virginis.</l>
<l>Falli saepe necessitas,</l>
<l rend='indent'>Verum turpe probrum femineo a grege. </l>
<l>Ergo mitte superbiam</l>
<l rend='indent'>Et vita sapiens lubrica culmina.</l>
<l>Quid lapsurus adis iuga</l>
<l rend='indent'>Et tradis dubiis corda furoribus? </l>
<l>Tutum valle resistere,</l>
<l rend='indent'>Non celsos apices scandere montium.</l>
<l>Pulchrum mens sine crimine,</l>
<l rend='indent'>Foedum se fatuis prodere amoribus. </l>
</lg>
</div2>
<div2 id='ReLW.03.29' n='29' type='poem'>
<head>XXIX. ANIMUS ORNANDUS, NON DOMUS.</head>
<lg met='alca'>
<l>Aedes adornat Paulus et atria</l>
<l>Fracta parentum cingit imagine,</l>
<l rend='indent'>Ut nobili credatur esse</l>
<l rend='indent'>Stirpe satus proavosque iactet. </l>
<pb id='s147' n='91'/>
<l>Surgunt recisae rupibus Africae</l>
<l>Stellis columnae versicoloribus:</l>
<l rend='indent'>Dives lacunar fulget auro</l>
<l rend='indent'>Et variis asarota signis. </l>
<l>Ardent veneno Sidonio domus</l>
<l>Aulaea quovis pariete pendula:</l>
<l rend='indent'>Superbiunt postes metallo,</l>
<l rend='indent'>Marmore vel Pario renident. </l>
<l>Tam celsa villae culmina se erigunt,</l>
<l>Ac si minentur sideribus fera</l>
<l rend='indent'>Ritu Gigantum inferre bella</l>
<l rend='indent'>Et placidam resecare pacem. </l>
<l>Coniungit hortos non Babyloniis</l>
<l>Cultu minores sed neque Adonidis:</l>
<l rend='indent'>Sic Flora blanda prole abundat,</l>
<l rend='indent'>Aemula ut aspiciatur astris. </l>
<l>Haec pulchra visu. Quis dominus? Pudet!</l>
<l>Immitis, audax, moribus asperis:</l>
<l rend='indent'>Ut Pontus horrescit procellis</l>
<l rend='indent'>Et fremit ambiguo tumultu. </l>
<l>Non verba claustris mollia dentium</l>
<l>Prodire norunt, lingua sed impudens</l>
<l rend='indent'>Procurrit immani tumore</l>
<l rend='indent'>Antiphatisque imitatur iram. </l>
<l>Indignor autem, quod niveis comis</l>
<l>Insani amoris febribus aestuat</l>
<l rend='indent'>Et turpis impellit libido</l>
<l rend='indent'>Femineos agitare rhombos. </l>
<l>Atroci habendi plura cupidine</l>
<l>Fervet repostas inter opes inops.</l>
<l rend='indent'>Diversa, res est mira, sede</l>
<l rend='indent'>Crimina quod stabulentur una. </l>
<l>Curare gazas, non animum solet.</l>
<l>Hic, hic colendus, ne pereat prius</l>
<l rend='indent'>Torpore inerti, quam silenti</l>
<l rend='indent'>Frigida membra tegantur urna. </l>
<pb id='s148' n='92'/>
<l>Hic cuncta solus vincere pertinax,</l>
<l>Obscura noctis nubila discutit,</l>
<l rend='indent'>Supra cacumen surgit omne</l>
<l rend='indent'>Atque avido bibit ore nectar. </l>
<l>Huc, huc labores, huc studium refer:</l>
<l>Exscinde vepres, insere surculos</l>
<l rend='indent'>Virtutis, immortalitatis</l>
<l rend='indent'>Fructibus ut potiare laetus. </l>
</lg>
</div2>
<div2 id='ReLW.03.30' n='30' type='poem'>
<head>XXX. ULTIMA HOMINIS MORITURI VERBA. </head>
<lg met='asc1'>
<l>Vixi et, quem dederat sors, tenui locum:</l>
<l>Mors nostro capiti pallida iam imminet.</l>
<l>Terris cedere suprema necessitas</l>
<l>Cogit, linquere confusa negotia, </l>
<l>Falsas blanditias, tristia gaudia.</l>
<l>Non invitus humum desero lubricam</l>
<l>Et penna celeri sidera transvolo,</l>
<l>Ut Solis radiis perpetuo fruar </l>
<l>Adfigamque oculos, ut Iovis armiger,</l>
<l>Nec posthac alias delicias petam.</l>
<l>O qui sacra animos laetitia imbuis,</l>
<l>Caelesti recreas pectora munere, </l>
<l>Obscuris populorum eripe nubibus</l>
<l>Et fessum aetheriis sedibus excipe</l>
<l>Nec duci instabili tramite me sine.</l>
<l>Vivit, non moritur, quem tua gloria </l>
<l>Sustentat, Stygias nec metuit minas.</l>
</lg>
</div2>
</div1>
<div1 id='ReLW.04' n='4' type='book'>
<pb id='s149'/>
<head>CARMINUM LIBER IV.</head>
<pb id='s150'/>
<gap desc='blank space' resp='sampling'/>
<div2 id='ReLW.04.01' n='1' type='poem'>
<pb id='s151'/>
<head>I. REDIT AD MUSAS DIU NEGLECTAS.</head>
<lg met='asc2'>
<l>E castris fugiens tuis,</l>
<l rend='indent'>Dulcis Melpomene, deposita lyra,</l>
<l>Hebraeae sapientiae</l>
<l rend='indent'>Et sacrae studiis nobilioribus </l>
<l>Me legis iuvenis dedi.</l>
<l rend='indent'>Intermissa diu cur iterum redis</l>
<l>Et tentas resides fides?</l>
<l rend='indent'>Exstingui nequeunt semina, pectori </l>
<l>Quae caelum tribuit meo?</l>
<l rend='indent'>An fallax animus vatibus inseri</l>
<l>Romanis potius cupit,</l>
<l rend='indent'>Decantare modos quam Solymi ducis? </l>
<l>Ast istud deceat senem,</l>
<l rend='indent'>Cui Clotho properat stamina rumpere.</l>
<l>Sed castas liceat faces</l>
<l rend='indent'>Ac mores niveos ludere barbito. </l>
<l>Non hic proelia amantium,</l>
<l rend='indent'>Nocturnas furias, difficiles fores,</l>
<l>Non rixas iuvenum leges</l>
<l rend='indent'>Aut cum virginibus tristia iurgia: </l>
<l>Haec cedo Cypridis choro.</l>
<l rend='indent'>Divini celebro tela Cupidinis,</l>
<l>Quis mens saucia numinis</l>
<l rend='indent'>Summi perpetuis flagrat ab ignibus, </l>
<l>Donec sidera scandere</l>
<l rend='indent'>Immensaque dei luce queat frui.</l>
<l>Nostri carminis hic scopus</l>
<l rend='indent'>Et felicibus haec meta caloribus. </l>
</lg>
</div2>
<div2 id='ReLW.04.02' n='2' type='poem'>
<pb id='s152' n='96'/>
<head>II. AD TULLIUM: AULAE MORES.</head>
<lg met='sapp'>
<l>Splendidum, Tulli, meditaris aulam: </l>
<l>Pertinax illuc animi cupido</l>
<l>Ducit et vis ingenii politi</l>
<l rend='indent'>Munera sperat. </l>
<l>Laudo, quod plebis procul ire faece</l>
<l>Niteris, multis meritis onustus,</l>
<l>Principum dignus penetrare sedes,</l>
<l rend='indent'>Castra, senatum. </l>
<l>Turribus magni Venusinus haeret</l>
<l>Caesaris vates, Varius frequentat,</l>
<l>Visit ingentis celebres penates</l>
<l rend='indent'>Musa Maronis. </l>
<l>Sed cave, regi nimium propinques,</l>
<l>Flamma ne crebro noceat nitore:</l>
<l>Si tamen semper removebis ora,</l>
<l rend='indent'>Frigora laedent. </l>
<l>Cautus et prudens vereare cuncta,</l>
<l>Nemo te fallat simulare sollers</l>
<l>Moribus plerumque nigris receptum</l>
<l rend='indent'>Fingere vultum. </l>
<l>Omnibus blanda facie serenus</l>
<l>Exhibe cultum, probitas modestis</l>
<l>Emicet labris, tetrica videri</l>
<l rend='indent'>Fronte timebis. </l>
<l>At modum serva: domini tuere</l>
<l>Nomen et famam. Nisi sic labores,</l>
<l>Fulmen irato feriet trementem</l>
<l rend='indent'>Culmine missum. </l>
</lg>
</div2>
<div2 id='ReLW.04.03' n='3' type='poem'>
<pb id='s153' n='97'/>
<head>III. SUSPIRIA AMANTIS ANIMAE CHRISTO PETENTE CAELOS.</head>
<lg met='asc2'>
<l>Quo Sponsus properat meus? </l>
<l rend='indent'>Quo torto iaculo diffugit otior?</l>
<l>Transcendit celeri pede</l>
<l rend='indent'>Et Lunam et rutila fronte Hyperiona. </l>
<l>Stellae luce nova micant</l>
<l rend='indent'>Et formosa leves astra agitant choros</l>
<l>Occursant proceres poli</l>
<l rend='indent'>Et suavi excipiunt carmine sidera. </l>
<l>Nos cura premimur gravi</l>
<l rend='indent'>Et perculsa tremunt corda tumultibus:</l>
<l>Fors pulsus scelere est deus,</l>
<l rend='indent'>Maturare fugam iussit et Anteros? </l>
<l>Non caeli faciles nimis</l>
<l rend='indent'>Nos flammas fatuis vendimus ignibus?</l>
<l>Non fraudi expositi et dolis</l>
<l rend='indent'>Mutamus vitreis aurea pocula? </l>
<l>Curatoris egemus et</l>
<l rend='indent'>Mens nostra indomita est, frena nequit pati.</l>
<l>Pomum stelligeris plagis,</l>
<l rend='indent'>Gemmis cum pueris praeferimus nuces. </l>
<l>Ergo Sponsus abit? Breve</l>
<l rend='indent'>Indulge tenere tempus amantibus:</l>
<l>Quid mensis noceat mora?</l>
<l rend='indent'>Sed surdo canimus. Iam roseas genas </l>
<l>Et frontem niveam tegit</l>
<l rend='indent'>Nubes lampadibus mixta nitentibus;</l>
<l>Iam vultus decus aureum,</l>
<l rend='indent'>Quod castis animos flammat amoribus, </l>
<l>Secretis latet ignibus</l>
<l rend='indent'>Nec praebet calidis oscula lacrimis.</l>
<l>Cum condunt nigra sic diem</l>
<l rend='indent'>Occultantque faces nubila siderum, </l>
<pb id='s154' n='98'/>
<l>Omnis languet ager, subit</l>
<l rend='indent'>Cum pastore pecus nota cubilia</l>
<l>Nec concentibus aera</l>
<l rend='indent'>Demulcent volucres, maesta silentia </l>
<l>Et campum et nemus occupant.</l>
<l rend='indent'>Ad nos, Vita, redi, ne perimat tuos</l>
<l>Incautos nimium ac rudes</l>
<l rend='indent'>Ludentis species blanda Cupidinis, </l>
<l>Argenti rapiat nitor,</l>
<l rend='indent'>Vanis alliciat pompa coloribus.</l>
<l>At nullae lacrimae movent</l>
<l rend='indent'>Nec nostris precibus cedis, ut abditum </l>
<l>Ostendas miseris iubar.</l>
<l rend='indent'>Neglexi, fateor: parce furoribus</l>
<l>Et foedae insipientiae.</l>
<l rend='indent'>Praesens vile bonum est, dum licitum frui, </l>
<l>Absens quaerimus anxii:</l>
<l rend='indent'>Mortales animos lurida scilicet</l>
<l>Ignorantia detinet.</l>
<l rend='indent'>Dum Sol purpureo ridet ab aethere, </l>
<l>Quid serus vehat Hesperus,</l>
<l rend='indent'>Nemo sollicito praecipit omine:</l>
<l>Vix quisquam meminit sui.</l>
<l rend='indent'>Ad nos, Vita, redi aut vincula disice, </l>
<l>Quae terris procul alligant,</l>
<l rend='indent'>Seiunctam niveo, Sponse, cupidine.</l>
<l>Divina peream face</l>
<l rend='indent'>Nec posthac aliis urar ab aestibus. </l>
</lg>
</div2>
<div2 id='ReLW.04.04' n='4' type='poem'>
<head>IV. D. THOMAS AQUINAS DOCTIS VIRIS IN EXEMPLUM PROPOSITUS.</head>
<lg met='alca'>
<l>Insanientis qui sapientiae</l>
<l>Consultus erras, qui caperis strophis</l>
<l rend='indent'>Mundi ruentis, qui dolosam</l>
<l rend='indent'>Sollicitus meditaris aulam, </l>
<pb id='s155' n='99'/>
<l>Iustiniani vasta volumina</l>
<l>Qui volvis ardens, aureus ut sinum</l>
<l rend='indent'>Inundet imber, iura nummis</l>
<l rend='indent'>Vendere non timidus receptis,</l>
<l>Quem vana ducit gloria, qui petis,</l>
<l>Ne nesciaris, plurima discere,</l>
<l rend='indent'>Qui curris, ut vento carina,</l>
<l rend='indent'>Arbitrio popularis aurae:</l>
<l>Huc curioso tendite lumine,</l>
<l>Spectate Thomam, clara scientia</l>
<l rend='indent'>Quem celsa supra vexit astra</l>
<l rend='indent'>Aetheriosque locavit ignes.</l>
<l>Illum profanus non rapuit tumor</l>
<l>Prima iuventa nec levis ambitus,</l>
<l rend='indent'>Non fulgor auri sive fama</l>
<l rend='indent'>Nominis aut sitis ulla magni.</l>
<l>Summi sed ardor numinis et fides</l>
<l>Nigro revelans abdita nubilo</l>
<l rend='indent'>Arcana caeli, pulchra regni</l>
<l rend='indent'>Siderei subiit cupido.</l>
<l>Haec concitavit pectus, ut omnia</l>
<l>Monstraret orbi perspicua face,</l>
<l rend='indent'>Quae terra, quae pontus recondit,</l>
<l rend='indent'>Quae nitidis latuere signis. </l>
<l>Plebem quis umquam sanctius erudit?</l>
<l>Quis iussa divum fortius expedit?</l>
<l rend='indent'>Hic norma divinae ministris</l>
<l rend='indent'>Sit cathedrae niveusque ductor. </l>
</lg>
</div2>
<div2 id='ReLW.04.05' n='5' type='poem'>
<pb id='s156' n='100'/>
<head>V. LAUS VIRI IUSTI.</head>
<lg met='asc3'>
<l>Felix, quem niveo pectore candida</l>
<l>Vestimenta tegunt, laetitiae sinu</l>
<l>Qui blando excipitur semper et improbae</l>
<l rend='indent'>Curae nescit imaginem. </l>
<l>Non illum exanimat torva superbia</l>
<l>Nec vincit laqueis ambitio levis</l>
<l>Nec suadet rutilae forma pecuniae,</l>
<l rend='indent'>Veri ut deserat orbitam. </l>
<l>Illum haud lingua procax aut petulans manus</l>
<l>Recto a iustitiae tramite dimovet,</l>
<l>Non irae procerum, regius aut tumor</l>
<l rend='indent'>Vel caecus Veneris puer. </l>
<l>Mandatis Domini se assiduo libens,</l>
<l>Donec fata sinent, obsequio dicat,</l>
<l>Caeli sollicita mente revolvere</l>
<l rend='indent'>Leges perpetuo iuvat. </l>
<l>Ducit sidereas Cynthia dum faces,</l>
<l>Sol claris radiis dum revehit diem,</l>
<l>Ardenti studio, quid iubeat deus,</l>
<l rend='indent'>Quaerit, quid fieri velit. </l>
<l>Hinc arbor veluti consita fluminis</l>
<l>Ad ripas viridi germine florida</l>
<l>Laetis conspicitur denique fructibus</l>
<l rend='indent'>Et fecunda oculis placet. </l>
<l>Donis ipse etiam pluribus eminet,</l>
<l>Quis prodesse solet suaviter atque opem</l>
<l>Praebere ambiguis rebus et exitu</l>
<l rend='indent'>Finire omnia prospero. </l>
</lg>
</div2>
<div2 id='ReLW.04.06' n='6' type='poem'>
<pb id='s157' n='101'/>
<head>VI. MARTYRUM VIRTUS CONSOLATUR ADFLICTOS.</head>
<lg met='sapp'>
<l>Anxio pressus quereris dolore</l>
<l>Et tuam plagam lacrimis adauges,</l>
<l>Ne cicatricem spatio dierum</l>
<l rend='indent'>Ducere possit. </l>
<l>Rumpitur vulnus gemitu, novatur</l>
<l>Pectoris maeror memori recursu</l>
<l>Tristis aerumnae; cupis esse laeta</l>
<l rend='indent'>Mente? Quiesce. </l>
<l>Sanguinem nondum, bona pauca tantum</l>
<l>Abstulit diri rabies tyranni:</l>
<l>Obfuit livor meritis malignus,</l>
<l rend='indent'>Obstitit aura, </l>
<l>Quae sacras dotes celebravit, omni</l>
<l>Gloriam late regione sparsit.</l>
<l>Nosce te: constantia prisca robur,</l>
<l rend='indent'>Arma ministret. </l>
<l>Martyrum specta nitidos triumphos</l>
<l>Purpura mixtos proprii cruoris,</l>
<l>Ut gradu caelum properant citato</l>
<l rend='indent'>Tollere certi! </l>
<l>Corde sic numquam thalamos subivit</l>
<l>Sponsus ardenti: tenerae puellae</l>
<l>Ut crucem, flammas, tenebras, catastas,</l>
<l rend='indent'>Verbera poscunt. </l>
<l>Quid viri Christi facient amore,</l>
<l>Debilis sexus potuit cruentas</l>
<l>Si pati poenas, pavido metu nec</l>
<l rend='indent'>Horruit enses? </l>
<l>Compedes, carcer, rota, quam tulisti,</l>
<l>Quid tibi tandem nocuit? quid ignis?</l>
<l>Ira quid saevi Diocletiani</l>
<l rend='indent'>Magne Georgi? </l>
<pb id='s158' n='102'/>
<l>Spiritus natale solum petivit,</l>
<l>Astra nimirum, gladio solutus</l>
<l>Corporis membris: micat inde sidus</l>
<l rend='indent'>Dulce precanti. </l>
<l>Addat hic famae stimulos perennis:</l>
<l>Nobilem virtus animum coronat.</l>
<l>Sustines multum? Cupide rependet</l>
<l rend='indent'>Praemia numen. </l>
</lg>
</div2>
<div2 id='ReLW.04.07' n='7' type='poem'>
<head>VII. AD CLOELIAM: SUPERBIAM NEMINI PLACERE.</head>
<lg met='arc1'>
<l>Erecto tumide te tollis, Cloelia, collo, </l>
<l rend='indent'>Ut caput emineat,</l>
<l>Pulchrius et surgant cristae compagibus altis</l>
<l rend='indent'>Crinibus e rutilis. </l>
<l>Purpureis formosa genis oculisque decora,</l>
<l rend='indent'>Fronte micans rosea</l>
<l>Allicis ardentes iuvenes atque igne venusto</l>
<l rend='indent'>Saucia corda feris, </l>
<l>Indomitum quali torsit Briseis Achillem</l>
<l rend='indent'>Rapta iubente duce,</l>
<l>Ambiguae unde ortae pugnae et certamina maesta</l>
<l rend='indent'>Sollicitusque furor. </l>
<l>Elati sed cum mores spectantur et oris</l>
<l rend='indent'>Triste supercilium,</l>
<l>Grandia cum loqueris, cum fastu plena superbis,</l>
<l rend='indent'>Spernere cuncta soles: </l>
<l>Taedia mille paris, nullus te novit amare,</l>
<l rend='indent'>Ducere nemo cupit.</l>
<l>Egregium foedat ventosa superbia vultum</l>
<l rend='indent'>Atque animus rigidus. </l>
<l>Hanc depone luem: sit grata modestia frontis,</l>
<l rend='indent'>Dulcia verba fluant.</l>
<l>Nec contemne viros, quos irretire laboras</l>
<l rend='indent'>Corporis illecebris:</l>
<pb id='s159' n='103'/>
<l>Odit vesanum cane peius et angue tumorem</l>
<l rend='indent'>Mens tenero igne calens;</l>
<l>Nam nec pax nec blanda quies, concordia nulla,</l>
<l rend='indent'>Uxor ubi erigitur. </l>
</lg>
</div2>
<div2 id='ReLW.04.08' n='8' type='poem'>
<head>VIII. STUDIORUM VARIETAS ET CAELESTIS PATRIAE DESIDERIUM.</head>
<lg met='asc1'>
<l>Fortunate, meum praesidium ac decus,</l>
<l>Sunt, quos historias scribere eo iuvat,</l>
<l>Ut non ambigua posteritas fide</l>
<l>Addiscat, quid avi tempore gesserint </l>
<l>Elapso, fuerint quae fera proelia</l>
<l>Et quae pacificae munera Palladis.</l>
<l>Heroas celebres ausibus arduis</l>
<l>Plures ad superos eloquio evehunt, </l>
<l>Sublimi ac nitidis sideribus locant.</l>
<l>Miti quidam elegis ingenio vacant:</l>
<l>Deflent nobilium funera civium</l>
<l>Aut ludunt avidis lubrici amoribus. </l>
<l>Nonnullos citharae pelliciunt fides,</l>
<l>Quos lauru viridi cingere tempora</l>
<l>Delectat, lyricis vatibus inseri.</l>
<l>Vixi carminibus nuper idoneus, </l>
<l>Divorum memorans sollicitas faces</l>
<l>Et pugnas dubias, insidias Stygis</l>
<l>Ac tormenta, cruces, quas tulerant prius</l>
<l>Quam caeli licuit scandere culmina. </l>
<l>Nunc frango calamos, abicio chelyn,</l>
<l>Sperno Pieridum dulcia somnia,</l>
<l>Quarum me iuvenem detinuit lepos.</l>
<l>Quippe aetas aliis serior ignibus </l>
<l>Accendens animum quaerere me iubet,</l>
<l>Nullo clausa ubi sunt gaudia termino:</l>
<l>Nam quae mundus habet, vana, fugacia.</l>
<l>Non huc Musa procax monstrat iter, color </l>
<pb id='s160' n='104'/>
<l>Nec praecelsa rapit sceptra poeticus.</l>
<l>Nullius sceleris mens sibi conscia,</l>
<l>Flamma perpetua numinis aestuans,</l>
<l>Laetis excipitur sedibus aetheris </l>
<l>Et blanda fruitur luce dei optimi.</l>
</lg>
</div2>
<div2 id='ReLW.04.09' n='9' type='poem'>
<head>IX. VITAE MISERIA.</head>
<lg met='alca'>
<l>Mortem quid horres? quid pavidus fugis,</l>
<l>Ut Pane viso nympha, pericula</l>
<l rend='indent'>Tractare certus, rebus artis</l>
<l rend='indent'>Non modicas tolerare clades? </l>
<l>Quid vita tandem nostra, quid est, nisi</l>
<l>Mendax imago, ludicra fabula</l>
<l rend='indent'>Ac umbra scenae, quae cruento</l>
<l rend='indent'>Clauditur exitio frequenter? </l>
<l>Quid dico finem? Respice, casibus</l>
<l>Obiecta quot sit tristibus et dolis:</l>
<l rend='indent'>Mentem dolor, vindicta versat,</l>
<l rend='indent'>Exagitat timor et cupido. </l>
<l>Quid morbus atrox? dira calumnia</l>
<l>Non innocentes crebrius obruit?</l>
<l rend='indent'>Non vultus instantis tyranni</l>
<l rend='indent'>Exanimat metuitque plebem? </l>
<l>Quid bella, caedes? quid sitis et fames?</l>
<l>Hostis superbi quanta ferocia?</l>
<l rend='indent'>Quos dura paupertas labores</l>
<l rend='indent'>Invehit et miseros tumultus? </l>
<l>Exire mundo cum Seneca iuvet,</l>
<l>Immensa semper quam mala perpeti,</l>
<l rend='indent'>Probrosa quam spectare damna</l>
<l rend='indent'>Et trepidos populi furores. </l>
</lg>
</div2>
<div2 id='ReLW.04.10' n='10' type='poem'>
<pb id='s161' n='105'/>
<head>X. CONSIDERANDA TEMPORIS FUGA.</head>
<lg met='asc5'>
<l>Sic tempus periit, quo licuit sidera quaerere?</l>
<l>Quod molimur opus? quid facimus, dum properantibus</l>
<l>Alis hora fugit, dum celeri lux pede devolat?</l>
<l>Quid torpere iuvat? languida cur ducimus otia? </l>
<l>Cur virtutis iter deserimus? cur trahimus moras?</l>
<l>Cum vitae Lachesis fila secat, parcere nesciae</l>
<l>Urnae sistere nos cogimur et iudicium pati.</l>
<l>Assuetos vitiis dira animos implicat anguibus </l>
<l>Allecto, Stygias certa faces spargere pectore</l>
<l>Foedo criminibus. Mens trepidat conscia, verbere</l>
<l>Occulto quatitur; si liceat, discupiat mori:</l>
<l>Sic torquent stimuli, sic agitant, intima lancinant. </l>
<l>At virtus oculo Tisiphonen ridet amabili:</l>
<l>Nam secura sui supplicium non timet aut minas:</l>
<l>Nec iudex rigidus commovet aut flagra sonantia,</l>
<l>Non saevae furiae, non canis aut horrida flumina. </l>
<l>O felix animus, quem scelerum vincula non ligant!</l>
<l>Insons nil metuit; sed veluti libera carcere</l>
<l>Crura attollit equus, dum properat vincere cursibus,</l>
<l>Sic festinus abit nec retinent deliciae aut opes, </l>
<l>Metam voto avido perveniat donec ad ultimam.</l>
<l>Non confidit iners praecipiti temporis orbitae,</l>
<l>Sed maturat opus. Sic fieri convenit ac decet.</l>
<l>Aetas nostra velut nix radiis icta calentibus, </l>
<l>Verno sole fluit, decidit atque ad tumulum migrat.</l>
<l>Si vires minuit tempus edax, si propero gradu</l>
<l>Abscedit, minimum qui reses est, non erit innocens.</l>
</lg>
</div2>
<div2 id='ReLW.04.11' n='11' type='poem'>
<head>XI. AD POLYCARPUM: NIL TEMERE CREDENDUM.</head>
<lg met='sapp'>
<l>Auribus raro, Polycarpe, crede, </l>
<l>Delitet verum puteo profundo:</l>
<l>Ambo quod cernunt oculi, prementi</l>
<l rend='indent'>Luditur umbra. </l>
<pb id='s162' n='106'/>
<l>Thesei patrem specie nigranti</l>
<l>Vela dum fallunt, periisse natum</l>
<l>Credulus celsa sua membra turri</l>
<l rend='indent'>Iactat in undas. </l>
<l>Coniugem silvis Cephalus latentem,</l>
<l>Dum feram censet, iaculo peremit:</l>
<l>Ipse sed maestis lacrimis cadentis</l>
<l rend='indent'>Vulnera lavit. </l>
<l>Qui moras nectit, sapiens videtur;</l>
<l>Fama mentitur nimium frequenter:</l>
<l>Decipi quisquis metuis, severe</l>
<l rend='indent'>Dispice cuncta. </l>
<l>Tempus exspecta: properare lente</l>
<l>Obfuit numquam. Vitium negare</l>
<l>Est fidem cuivis, sed habere maius:</l>
<l rend='indent'>Elige caute. </l>
</lg>
</div2>
<div2 id='ReLW.04.12' n='12' type='poem'>
<head>XII. PRECIBUS CAELITES ADVOCANDI.</head>
<lg met='asc3'>
<l>Mortales miseri, qui superos sua </l>
<l>Non in vota cient assidua prece,</l>
<l>Non crebris lacrimis conciliant sacrae</l>
<l rend='indent'>Fortes militiae duces! </l>
<l>Circumstant quotiens dira pericula</l>
<l>Sive hostes quatiunt ariete moenia,</l>
<l>Urget sive fames, tabida seu lues</l>
<l rend='indent'>Corrupto imminet aere </l>
<l>Seu molles animos ex Erebo furor</l>
<l>Vafris insidiis exagitat metu,</l>
<l>Aeterni dubiis spem resecat throni</l>
<l rend='indent'>Ac maestis tenebris premit: </l>
<pb id='s163' n='107'/>
<l>His secura manet principibus salus,</l>
<l>His pax tuta mihi; nec timeo minas</l>
<l>Insani cerebri nec Stygium canem</l>
<l rend='indent'>Nec letalia proelia. </l>
<l>Audax arma manu vibro, nocentibus</l>
<l>Castris infero me: tela volent licet,</l>
<l>Hostiles cuneos praesidio dato</l>
<l rend='indent'>Rumpo atque agmina dissipo. </l>
<l>Ut clamor pavidas terret oves lupi,</l>
<l>Audito gemitu sic trepidant meo,</l>
<l>Venturam a superis dum metuunt opem,</l>
<l rend='indent'>Magni subsidium dei. </l>
<l>O sancti proceres sidereae domus,</l>
<l>Labentem patriam protegite, aereo</l>
<l>Non Martis clipeo aut Palladis aegide,</l>
<l rend='indent'>Sed miti arbitrio Patris. </l>
<l>Suffultis valido robore Caelitum</l>
<l>Non praeceps Aquilo mota nec aequora,</l>
<l>Fortunae nec obest instabilis rota,</l>
<l rend='indent'>Quamvis misceat omnia. </l>
</lg>
</div2>
<div2 id='ReLW.04.13' n='13' type='poem'>
<head>XIII. DIVINA SCIENDI CURIOSITAS.</head>
<lg met='asc4'>
<l>Quo mortalis abis per vetitum nefas? </l>
<l>Insana raperis, bulla, libidine:</l>
<l rend='indent'>Audax omnia nosse</l>
<l rend='indent'>Tentas scandere sidera! </l>
<l>Quae natura sina, quae deus abdidit,</l>
<l>An fax ingenii protrahet in diem?</l>
<l rend='indent'>Ni caelo astra relucent,</l>
<l rend='indent'>Densae nos tenebrae tegunt. </l>
<pb id='s164' n='108'/>
<l>Terram ingens spatium dividit aethere,</l>
<l>Obscuris premimur nubibus incolae:</l>
<l rend='indent'>Vix scintilla refulget</l>
<l rend='indent'>Veri a magnificis plagis. </l>
<l>Quem nisu fatuo sic iuvat erigi</l>
<l>Atque ignem superum corripere e domo,</l>
<l rend='indent'>Vano ut cum Phaetonte</l>
<l rend='indent'>Solis curribus excidat? </l>
<l>Quae nos occulimus, detegere haud labor</l>
<l>Divis difficilis: quis penetrat Iovis,</l>
<l rend='indent'>Quis decreta revelat,</l>
<l rend='indent'>Ni nostrum erudiat genus? </l>
<l>Virtus mira dei; consilium grave</l>
<l>Gens humana levi non animo capit,</l>
<l rend='indent'>Sensu ducimur: error</l>
<l rend='indent'>Nos mendax procul abstrahit. </l>
<l>Menti pone tuae frena modestiae</l>
<l>Nec fallax avidum sollicitet tumor,</l>
<l rend='indent'>Ut, quod scire negatum,</l>
<l rend='indent'>Quaeras insolita via. </l>
</lg>
</div2>
<div2 id='ReLW.04.14' n='14' type='poem'>
<head>XIV. CASTAM VIRGINEM QUID DECEAT.</head>
<lg met='alca'>
<l>Quae vera vita est? Suavis, amoribus </l>
<l>Addicta castis, quae procul horridis</l>
<l rend='indent'>Bellis serena pace gaudet</l>
<l rend='indent'>Ac nitidos imitatur orbes. </l>
<l>O tu piarum gloria mentium,</l>
<l>O dulcis ardor, solliciti quies</l>
<l rend='indent'>Iucunda cordis, concitato</l>
<l rend='indent'>Huc propera, Telesilla, gressu. </l>
<pb id='s165' n='109'/>
<l>Lenire tristes sola potes faces,</l>
<l>Sincera verbis, alloquio gravis:</l>
<l rend='indent'>'Hortis fruamur vere amoeno</l>
<l rend='indent'>Et tepida foveamur aura. </l>
<l>Regina florum mane rosa explicat</l>
<l>Crines decoros, vespere decidit:</l>
<l rend='indent'>Labentis aevi signat horam</l>
<l rend='indent'>Praecipitemque fugam iuventae. </l>
<l>Quid multa curis quaerimus anxiis</l>
<l>Atque in futuros prospicimus dies?</l>
<l rend='indent'>Cras condimur nigro sepulcro</l>
<l rend='indent'>Victima nil miserantis Orci. </l>
<l>Utamur annis, dum licet, et breve</l>
<l>Aeterna tempus gaudia provocet:</l>
<l rend='indent'>His immine formae nitore,</l>
<l rend='indent'>Haec roseo pete, virgo, vultu. </l>
<l>Tantum profanus carpat amor decus?</l>
<l>Absit. Libido sordida nil habet</l>
<l rend='indent'>Hic iuris: haec debetur astris</l>
<l rend='indent'>Frons, nitidos micet inter ignes.' </l>
</lg>
</div2>
<div2 id='ReLW.04.15' n='15' type='poem'>
<head>XV. CEDENDUM POTENTIORI.</head>
<lg met='alca'>
<l>Quemcumque cogit dura necessitas </l>
<l>Mutare mentem, cedere viribus</l>
<l rend='indent'>Maioribus regis potentis</l>
<l rend='indent'>Aut trucis imperio tyranni; </l>
<l>Hunc vanitatis turba coarguit</l>
<l>Et caeca pigrae damnat inertiae,</l>
<l rend='indent'>Prudentiae cum sit sagacis</l>
<l rend='indent'>Accelerare gradum retrorsum. </l>
<pb id='s166' n='110'/>
<l>Sic dira Poeni fracta ferocia</l>
<l>Cunctator astu sustinuit minas,</l>
<l rend='indent'>Donec fatigatum labore</l>
<l rend='indent'>Deliciae Capuae domarent. </l>
<l>Sic migrat arvis magnanimus leo,</l>
<l>Cum multitudo rustica fustibus</l>
<l rend='indent'>Telisque saevit, nec timoris</l>
<l rend='indent'>Indicium fuga lenta praebet. </l>
<l>Fortuna cui non arbitrio suo</l>
<l>Permittit uti, legibus optimum</l>
<l rend='indent'>Aptare se caeli nec, ardor</l>
<l rend='indent'>Dum rapit, accumulare clades. </l>
</lg>
</div2>
</div1>
<div1 id='ReLW.05' n='5' type='book'>
<pb id='s167'/>
<head>EPODON LIBER.</head>
<pb id='s168'/>
<gap desc='blank space' resp='sampling'/>
<div2 id='ReLW.05.01' n='1' type='poem'>
<pb id='s169'/>
<head>I. MORTALE GENUS AB ERRORE IN VIAM REDUCIT.</head>
<lg met='iast'>
<l>O siste turba, siste funestum gradum: </l>
<l rend='indent'>Fallaci aberras tramite.</l>
<l>Incauta quo te deferunt vestigia?</l>
<l rend='indent'>Reflecte gressum lubricum. </l>
<l>Infamis, impedita multis est locis,</l>
<l rend='indent'>Qua quaeris ire, semita.</l>
<l>Illuc feroces cum lupis ursi fremunt</l>
<l rend='indent'>Et se leones aggregant. </l>
<l>Aper cruentus dente fulmineo ruit</l>
<l rend='indent'>Et omnia ictu proterit</l>
<l>Ac dira catulis tigris ereptis furit</l>
<l rend='indent'>Gaudetque raptoris nece, </l>
<l>Iter veneno sibilum attollens caput</l>
<l rend='indent'>Infestat atrox vipera.</l>
<l>Depicta blandis floribus fulget via,</l>
<l rend='indent'>A limine ubi moves pedem: </l>
<l>At carduos tribulosque, non rosas, metes,</l>
<l rend='indent'>Ad finem ubi deveneris.</l>
<l>Et quid voluptas, quid Cypris tandem dabit</l>
<l rend='indent'>Quam mentis aegritudinem? </l>
<l>Liquore dulci saeviens Liber Pater</l>
<l rend='indent'>Quos non dolores advehit?</l>
<l>Arte expetitus maxima et studiis honor</l>
<l rend='indent'>Supremus in praeceps trahit. </l>
<l>Quid mens onusta Persicis gazis? timet</l>
<l rend='indent'>Et sortis haud tolerat vices.</l>
<l>Multos superbum pressit imperii decus</l>
<l rend='indent'>Ac penitus orbe sustulit. </l>
<pb id='s170' n='114'/>
<l>Nam falleris multumque deciperis tuam</l>
<l rend='indent'>Beatitudinem hic locans.</l>
<l>Nos veritas divina felices facit,</l>
<l rend='indent'>Non culmen aut aulae tumor. </l>
<l>Huc sola virtus ducit et praefert facem;</l>
<l rend='indent'>Facessat ambitio procul,</l>
<l>Bromius facessat: plenius sumptum merum</l>
<l rend='indent'>Nullum beatum reddidit. </l>
<l>Propere ergo revoca, turba, male cautum gradum!</l>
<l rend='indent'>Quo carnis illecebrae trahunt?</l>
<l>En aeviterni numinis sidus micat:</l>
<l rend='indent'>Quid diligis mendacium? </l>
<l>Caliginosam pectoris nubem amove,</l>
<l rend='indent'>Dum lux renidet aurea.</l>
<l>Attolle vultum, finge te dignum deo:</l>
<l rend='indent'>Quid in tuum exitium ruis? </l>
</lg>
</div2>
<div2 id='ReLW.05.02' n='2' type='poem'>
<head>II. ECCE HOMO.</head>
<lg met='iast'>
<l>En pulvis, en superbe vermis vel cinis </l>
<l rend='indent'>Educte telluris sinu!</l>
<l>Huc perduellis advola celeri pede</l>
<l rend='indent'>Et curioso lumine. </l>
<l>En conditorem gloria exutum sua!</l>
<l rend='indent'>En nudum et omnium indigum!</l>
<l>Qui luce cingit astra, qui Phoebo iubar</l>
<l rend='indent'>Radiosque donat Cynthiae, </l>
<l>Qui vestit arva gramine, arboribus nemus,</l>
<l rend='indent'>Hortos decoris floribus,</l>
<l>Qui pellibus amicit feras, plumis aves,</l>
<l rend='indent'>Et aequoris squamis gregem: </l>
<l>En spineo circumdatum diademate</l>
<l rend='indent'>Et viliore purpura.</l>
<l>Cui regiam omnes principes debent notam</l>
<l rend='indent'>Et sceptra submittunt sua, </l>
<pb id='s171' n='115'/>
<l>Cui genua supplex Caelitum curvat cohors</l>
<l rend='indent'>Ac flexo adorat poplite,</l>
<l>Quem victus Acheron trepidat ingenti metu,</l>
<l rend='indent'>Et saeva Phlegethontis vada, </l>
<l>Et cui sine ullo termino imperium dedit</l>
<l rend='indent'>Aeternus aeterno Pater,</l>
<l>En, delicate! ut omnibus membris fluit,</l>
<l rend='indent'>Conspergit et solum cruor! </l>
<l>Qui rore segetes, imbribus campos rigat,</l>
<l rend='indent'>Quot sanguinis guttas habet?</l>
<l>Sceptri vicem, ah! arundinem praefert manus,</l>
<l rend='indent'>Cannamque rex regum gerit. </l>
<l>En vinculorum nexibus captum trahit</l>
<l rend='indent'>Effrena rabies militum.</l>
<l>Qui siderum orbes, qui polum nutu rotat</l>
<l rend='indent'>Et astra, quo libet, movet; </l>
<l>Qui tela mittit ignea et terram sua</l>
<l rend='indent'>E sede vulsam concutit;</l>
<l>Qui muta solvit ora, qui vocem ligat,</l>
<l rend='indent'>Qui claudit et reserat diem : </l>
<l>Ah, contuere ; cui tamen similem putas?</l>
<l rend='indent'>An aspicis speciem viri?</l>
<l>Quem summa pulchritudo, quem clarum iubar,</l>
<l rend='indent'>Omnes adornant gratiae, </l>
<l>A quo nitorem cuncta derivant suum</l>
<l rend='indent'>Et gloriam acceptam ferunt,</l>
<l>O rege pudeat, pudeat illuso deo</l>
<l rend='indent'>Fulgere cultu serico! </l>
<l>Depone fastum, pone Sarranam procul,</l>
<l rend='indent'>Orbis superbe, purpuram;</l>
<l>Submitte fasces, exue auratam togam</l>
<l rend='indent'>Et regiae frontis decus; </l>
<l>Calca lapillos Indici spolium maris</l>
<l rend='indent'>Et sperne funestas opes:</l>
<l>Lugente ero gaudere servum non decet,</l>
<l rend='indent'>Plorare tantum convenit. </l>
</lg>
</div2>
<div2 id='ReLW.05.03' n='3' type='poem'>
<pb id='s172' n='116'/>
<head>III. VITA QUIETA.</head>
<lg met='iast'>
<l>Marti cruentas consecret miles manus </l>
<l rend='indent'>Et caede pectus expleat.</l>
<l>Ubi frementi classicum horrebit sono</l>
<l rend='indent'>Ac rauca clanget buccina, </l>
<l>Armatus adsit, ense praecinctus latus</l>
<l rend='indent'>Et membra clipeo protegens</l>
<l>Dextra feroci misceat certamina,</l>
<l rend='indent'>Inimica rumpat agmina. </l>
<l>Quieta vita me iuvat belli procul</l>
<l rend='indent'>Strepitu et tumultu libera,</l>
<l>Dum colere Musas et simul mentem vacet</l>
<l rend='indent'>Nulla cupidine sauciam </l>
<l>Distenta membra dapibus aut lautis cibis</l>
<l rend='indent'>Non ulla viderit dies:</l>
<l>Sed unda pura sitim, obvia et famem Ceres</l>
<l rend='indent'>A corpore repellat meo. </l>
<l>Nec falsa mentem stimulet ambitio levem</l>
<l rend='indent'>Aut avida cura pecuniae,</l>
<l>Ut tela sumam, lubricae aut fastigia</l>
<l rend='indent'>Aulae superbus appetam. </l>
<l>Qui culmen ambit, vivit ambiguo loco:</l>
<l rend='indent'>Securus haud illi sopor.</l>
<l>Quis castra, dubius Martis arridet furor,</l>
<l rend='indent'>In vulnera et mortem ruunt.</l>
<l>Formido nobis nulla, quos pascit quies:</l>
<l rend='indent'>Tranquillus occumbam senex.</l>
</lg>
</div2>
<div2 id='ReLW.05.04' n='4' type='poem'>
<head>IV. PROMISSA VANA ET MINAE.</head>
<lg met='iast'>
<l>Quid polliceris? quid minaris? quid fremis, </l>
<l rend='indent'>Ut rusticus vino madens?</l>
<l>Nummis abundas, aureos montes crepas,</l>
<l rend='indent'>Sed orbe nostro dissitos.</l>
<pb id='s173' n='117'/>
<l>Promittis aera : pondus at nimium leve</l>
<l rend='indent'>Statera mole degravat.</l>
<l>Paterna bobus rura centenis aras:</l>
<l rend='indent'>Sunt mille forsan iugera? </l>
<l>Martis Calendis praebiturum, quod iuvet,</l>
<l rend='indent'>Quis credat aut quis suadeat?</l>
<l>Haec verba citius umido volant Noto</l>
<l rend='indent'>Amentiamque detegunt. </l>
<l>Vindicta capiti maesta sed nostro imminet,</l>
<l rend='indent'>Si non veremur, ut decet?</l>
<l>Quid destitutus viribus possit furor?</l>
<l rend='indent'>Quid ira? quid calumnia? </l>
<l>Has non timemus, mentis at vigilem canem,</l>
<l rend='indent'>Latrare qui non desinit,</l>
<l>Donec supremo iudici fiat satis</l>
<l rend='indent'>Atque expiemur sordibus. </l>
<l>Promissa nil sunt nostra, nil acres minae:</l>
<l rend='indent'>Quod fata volvunt, accidet.</l>
</lg>
</div2>
<div2 id='ReLW.05.05' n='5' type='poem'>
<head>V. PECUNIAE VIS IMPIAE.</head>
<lg met='iast'>
<l>Quod pondus auro vel quis argento color, </l>
<l rend='indent'>Vincat ut honestatis decus?</l>
<l>Promissa frangat atque iuratam fidem</l>
<l rend='indent'>Et sancta rumpat foedera?</l>
<l>Ut tradat arces hostibus et aequet solo</l>
<l rend='indent'>Munita quondam moenia?</l>
<l>Ut nuptiales violet iniectum faces</l>
<l rend='indent'>Et arceat custodiam?</l>
<l>Quid labe dicam virginum aspersos choros</l>
<l rend='indent'>Tam sordida, tam putrida,</l>
<l>Ut mole pressas postea ingenti labor</l>
<l rend='indent'>Exponeret discrimini</l>
<l>Ludibrioque plebis? hoc potuit nitor</l>
<l rend='indent'>Fulvi metalli, non amor.</l>
<l>Conclusa Danae ferrea turri, aureo</l>
<l rend='indent'>Concepit imbre Persea;</l>
<pb id='s174' n='118'/>
<l>Quin templa fulgor penetrat et sacras domos</l>
<l rend='indent'>Nec aliquid intactum sinit:</l>
<l>Tentaret etiam sidera et caelum, nisi</l>
<l rend='indent'>Rerum vetaret arbiter.</l>
<l>Nunc ima Ditis regna sollicita prece</l>
<l rend='indent'>Ad vota deducit sua:</l>
<l>Quicumque donis criminum artifices colit,</l>
<l rend='indent'>Erebi ministros advocat.</l>
<l>Quid plura? nummis cuncta subduntur: pudor,</l>
<l rend='indent'>Religio et excellens honor.</l>
<l>Quem veritas custodit, haud cedit tamen,</l>
<l rend='indent'>Sed pauperem vitam eligit.</l>
<l>Congesta quid pecunia aut prosunt opes,</l>
<l rend='indent'>Hinc quando migrandum tibi?</l>
</lg>
</div2>
<div2 id='ReLW.05.06' n='6' type='poem'>
<head>VI. LEGIS DIVINAE FIRMITAS.</head>
<lg met='iast'>
<l>Iactat vetustas Attici leges senis, </l>
<l rend='indent'>Duri Lycurgi somnia,</l>
<l>Atro Draconis sanguine inscriptas notas,</l>
<l rend='indent'>Prisci Zaleuci nenias, </l>
<l>Decem virorum, quas receperunt trucis</l>
<l rend='indent'>Tabulas nepotes Romuli,</l>
<l>Minois in Creta incliti quondam ducis</l>
<l rend='indent'>Decreta dictata a Iove. </l>
<l>Sapientibus sed omnibus Moses prior</l>
<l rend='indent'>Mandata proposuit dei,</l>
<l>Qui terram et astra condidit verbo suo,</l>
<l rend='indent'>Produxit undas spiritu. </l>
<l>Cedant profana dogmata et subdant caput</l>
<l rend='indent'>Iustissimo rerum arbitro.</l>
<l>Figunt, refigunt iura mortales, rogant</l>
<l rend='indent'>Et abrogant, quando libet. </l>
<pb id='s175' n='119'/>
<l>Immota perstant, quippe mutari haud queunt,</l>
<l rend='indent'>Praecepta summi numinis.</l>
<l>Subsidat imo glaeba fundo vel ruat</l>
<l rend='indent'>Immensa moles siderum, </l>
<l>Apex peribit nullus aeterni patris</l>
<l rend='indent'>Nec ulla lex delebitur.</l>
<l>Huc flecte gressum, quisquis es: iussa haec cape.</l>
<l rend='indent'>Quo te revolvis? quid times? </l>
<l>Descripta sunt penetralibus cordis tui:</l>
<l rend='indent'>His disce vivere, his mori.</l>
</lg>
</div2>
<div2 id='ReLW.05.07' n='7' type='poem'>
<head>VII. SAECULI INGRATI MORES.</head>
<lg met='iast'>
<l>Nutrita magnis aedibus fuerat Clyte </l>
<l rend='indent'>Inops, sed illustri domo.</l>
<l>Ubi crevit aucta viribus satis, lares</l>
<l rend='indent'>Deserere placuit pristinos; </l>
<l>Quae sibi tributa munera et potum et cibum</l>
<l rend='indent'>Oblivione diluit.</l>
<l>Cui frusta panis, ossa vel donas, canis</l>
<l rend='indent'>Fidus lateri adhaeret comes. </l>
<l>Cyrillus eruditus a probo sene</l>
<l rend='indent'>Graecasque doctus litteras</l>
<l>Contemnit ipsum, lacerat ambiguis probris</l>
<l rend='indent'>Et ludit indignis modis. </l>
<l>Diris periclis Maximum eripuit Titus,</l>
<l rend='indent'>Servavit a latronibus:</l>
<l>Evectus in sublime, sic partae memor</l>
<l rend='indent'>Salutis haud umquam fuit. </l>
<l>Patriam ruentem fulsit intrepidus Leo</l>
<l rend='indent'>Et clade crebra depulit</l>
<l>Hostis furorem: solus agnovit Damon,</l>
<l rend='indent'>Tacuere robur ceteri. </l>
<pb id='s176' n='120'/>
<l>Ad astra dulci Paulus eloquio vocat</l>
<l rend='indent'>Cives superbis moribus:</l>
<l>Ridetur aut exploditur, nulli libet,</l>
<l rend='indent'>Quae suadet, opere persequi. </l>
<l>Servivit aulae principis Diocles diu,</l>
<l rend='indent'>Labore fractus improbo:</l>
<l>At ubi senectus membra depressit gravis,</l>
<l rend='indent'>Dimissus est a regia, </l>
<l>Pauper, vetusta chlamyde vix artus tegens,</l>
<l rend='indent'>Siti aridus, languens fame.</l>
<l>Sic saevit animi semper ingrati scelus</l>
<l rend='indent'>Nec orbe quidquam notius. </l>
<l>At qui supremo sidera imperio regis,</l>
<l rend='indent'>Hac labe terras libera,</l>
<l>Peiore ne nos simus ingenio feris,</l>
<l rend='indent'>Fovere quae meritos solent. </l>
</lg>
</div2>
<div2 id='ReLW.05.08' n='8' type='poem'>
<head>VIII. FIDES IN TERRIS RARA.</head>
<lg met='iast'>
<l>O magna proles Patris aeterni Fides, </l>
<l rend='indent'>Perennis Astraeae comes,</l>
<l>Telluris almum sidus et caeli iubar,</l>
<l rend='indent'>Severa custos foederum </l>
<l>Et sancta iuris norma iurandi, tenax</l>
<l rend='indent'>Orbis ruentis vinculum,</l>
<l>Qua sede delitescis aut mundi plaga?</l>
<l rend='indent'>Quo te requiram tramite? </l>
<l>Forsan perustae solis assidua face</l>
<l rend='indent'>Libyes harenae detinent?</l>
<l>Imbellis Asiae litora aut campos colis?</l>
<l rend='indent'>Garamantas aut Indos petam? </l>
<l>Quaecumque tandem in tesqua vel silvas abis,</l>
<l rend='indent'>(Nam celsa vitas moenia,</l>
<l>Ubi rixa turpis, iurgia et fraudes vigent)</l>
<l rend='indent'>Vestigia intrepidus sequor. </l>
<pb id='s177' n='121'/>
<l>Etenim quis alius ducat aut rapiat nitor</l>
<l rend='indent'>Quam lux serena numinis?</l>
<l>Exosa multis sis licet, ab aris procul</l>
<l rend='indent'>Profana turba segreget, </l>
<l>Nec urbs nec arva nec aula veneretur procax,</l>
<l rend='indent'>Excludat omni munere,</l>
<l>Plerumque faveat perfidis, iustos premat,</l>
<l rend='indent'>Promissa servet nemini: </l>
<l>Non te relinquam, veritatis nec pedem</l>
<l rend='indent'>Extra movebo semitam;</l>
<l>Sis rara quamvis, nota nec terris Fides,</l>
<l rend='indent'>Meo tuebor pectore. </l>
<l>Secessus hinc me nemoris obscuri trahit,</l>
<l rend='indent'>Et grata silvarum quies.</l>
</lg>
</div2>
<div2 id='ReLW.05.09' n='9' type='poem'>
<head>IX. NOBILITAS IGNOBILIS.</head>
<lg met='iast'>
<l>Superbe Fronto, odisse me stirpem tuam </l>
<l rend='indent'>Calumniaris improbe.</l>
<l>Illustre sum aversatus haud umquam genus</l>
<l rend='indent'>Vel magna patrum nomina,</l>
<l>Virtute qui vera intulerunt hoc suis</l>
<l rend='indent'>Penatibus primi decus.</l>
<l>Solum nepotum triste damnavi nefas,</l>
<l rend='indent'>Opprobria atque iniurias,</l>
<l>Astraea quis invisa nec placuit Themis,</l>
<l rend='indent'>Contempta iura patriae:</l>
<l>Quocumque possunt, colligunt nummos modo,</l>
<l rend='indent'>Opibusque cives eximunt.</l>
<l>Migrare veteri cogitur senex domo</l>
<l rend='indent'>Cum liberis et coniuge.</l>
<l>Iustitia nec clementia inveniunt locum</l>
<l rend='indent'>In corde recti nescio,</l>
<pb id='s178' n='122'/>
<l>Aut neglegente, nullus ubi lucri est odor.</l>
<l rend='indent'>Huc opera spectant omnia.</l>
<l>Quid tamen? avarae sufficit menti nihil,</l>
<l rend='indent'>Aurum Indiae licet adiluat:</l>
<l>Nam saepe quidquid una corradit manus,</l>
<l rend='indent'>Dispergit altera prodige.</l>
<l>Dum vestibus superbit et fastu tumet,</l>
<l rend='indent'>Turres vetustas excitat </l>
<l>Et iungit antiquis novas, turbas ciet</l>
<l rend='indent'>Et militum saevit globo:</l>
<l>Non pauperum miseretur aut inopum preces</l>
<l rend='indent'>Dirum furorem mitigant. </l>
<l>Non oderim istam generis humani luem,</l>
<l rend='indent'>Nobile parentum dedecus?</l>
</lg>
</div2>
<div2 id='ReLW.05.10' n='10' type='poem'>
<head>X. LAUS CASTITATIS.</head>
<lg met='iast'>
<l>O sanctitatis lilium, o celsum iubar! </l>
<l rend='indent'>Eximia virtus castitas!</l>
<l>Quibus evehantur laudibus dotes tuae,</l>
<l rend='indent'>Quo consecrentur carmine? </l>
<l>Te nivea vestis, aureus candor decet</l>
<l rend='indent'>Et fulgor instar sideris.</l>
<l>Nam nata caelo sordidum caenum fugis,</l>
<l rend='indent'>Itinera vitas lubrica. </l>
<l>Amoena rura, limpidos fontes petis,</l>
<l rend='indent'>Hortis apricis ambulas</l>
<l>Et serta nectis, floribus cingis caput,</l>
<l rend='indent'>Rosis obumbras verticem, </l>
<l>Non quas Diones fusus aspersit cruor</l>
<l rend='indent'>Adonidis nece territae,</l>
<l>Divinus at quas sanguine Redemptor suo</l>
<l rend='indent'>Et purpura pridem imbuit </l>
<pb id='s179' n='123'/>
<l>Dum capite spinas gessit et cannam manu:</l>
<l rend='indent'>Orta hinc ruboris gratia.</l>
<l>Intaminati sancta quod poscit fides</l>
<l rend='indent'>Pudoris ac modestia, </l>
<l>Mortale non est: nuptias sperat dei,</l>
<l rend='indent'>Sponsi perennem gloriam.</l>
<l>Ad hanc anhelat, omnibus votis cupit</l>
<l rend='indent'>Et fervida exorat prece. </l>
<l>Quare caduca gaudia haud umquam trahunt</l>
<l rend='indent'>Nec ulli honores aut opes.</l>
<l>Oculos ad astra tollit et spectat poli</l>
<l rend='indent'>Speciem irretorto lumine, </l>
<l>Aeterna Verbi donec ad thalamus vocet</l>
<l rend='indent'>Et summa sceptra caritas.</l>
<l>Huc vecta quam sit inane, quod liquit, videt</l>
<l rend='indent'>Sine nube iam claro die. </l>
</lg>
</div2>
<div2 id='ReLW.05.11' n='11' type='poem'>
<head>XI. AD LYCEN: VETULAE AMORES NON CONVENIRE.</head>
<lg met='trim'>
<l>Haeres sepulcro pedibus ambobus, Lyce, </l>
<l>Deserit ossa calor et ruga totum vultum arat:</l>
<l>Cupidine tamen aestuans quaeris Probum</l>
<l>Nectere coniugii exsuca vinclis femina.</l>
<l>Cymbam Charontis cogita et ranas nigras</l>
<l>Gurgite sub Stygio urnamque iusti iudicis.</l>
<l>Annosa quercus aridis ramis, carens</l>
<l>Frondibus et foliis ictu bipennis concidit:</l>
<l>Sic maesta vetulae forma, sic capitis nives</l>
<l>Se tumulo potius quam nuptiis iuvenum parent.</l>
<l>Probum decebit liberis operam dare</l>
<l>Et decorare genus ducta puella nobili, </l>
<l>Non naribus quae madeat obscenis, anu,</l>
<l>Et sterili thalamo spem prolis adimat coniugi.</l>
</lg>
</div2>
<div2 id='ReLW.05.12' n='12' type='poem'>
<pb id='s180' n='124'/>
<head>XII. CONSILII NECESSITAS.</head>
<lg met='alcm'>
<l>Uterus ambiguis rebus, Fortuna sinistro </l>
<l rend='indent'>Incautum te turbine versat.</l>
<l>Absumit coniunx ingentem prodiga censum</l>
<l rend='indent'>Nec prohibes aut voce coerces. </l>
<l>Agrestes reddunt exosum principis aula</l>
<l rend='indent'>Te mores et splendida pompa.</l>
<l>Egregii fugiunt cives, dum moenia lustras,</l>
<l rend='indent'>Ut tigridem saevumque leonem. </l>
<l>Dum loqueris, ridere solet te subdita turba</l>
<l rend='indent'>Nec servi mandata verentur.</l>
<l>Non molem sentis, alieno dum aere gravaris,</l>
<l rend='indent'>Non arca decrescere nummos? </l>
<l>Tu tamen ingenio te nulli cedere credis</l>
<l rend='indent'>Et populis imponere frenum.</l>
<l>An nescis plebem postica ludere sanna,</l>
<l rend='indent'>Qui sapientis nomina iactat? </l>
<l>Dedecus unde tibi tantum? quae causa malorum?</l>
<l rend='indent'>Consilio non duceris ullo.</l>
<l>Te solo contentus agis, te consulis unum:</l>
<l rend='indent'>Alterius prudentia caeca </l>
<l>Aut vilis, quia praestantissimus esse videris</l>
<l rend='indent'>Arbiter orbis, sed tibi tantum.</l>
<l>Sit dives, felix, nemo sibi sufficit umquam</l>
<l rend='indent'>Nec quisquam sapit omnibus horis. </l>
<l>Aspice stipatum numeroso milite Xerxem:</l>
<l rend='indent'>Vix parva cymba effugit hostem.</l>
<l>Expers consilii nimio vis pondere sidit</l>
<l rend='indent'>Et casu collidit acerbo, </l>
<l>Quos generis vel opum tenuit fiducia fallax.</l>
<l rend='indent'>Nam solum satis est sibi numen,</l>
<l>Cuncta quod ex sese gignit, conservat et auget:</l>
<l rend='indent'>Auxilio nos semper egemus. </l>
</lg>
</div2>
<div2 id='ReLW.05.13' n='13' type='poem'>
<pb id='s181' n='125'/>
<head>XIII. AD SABINUM: SOLACIUM IN MORTE UXORIS.</head>
<lg met='arc2'>
<l>Luges ac maesto lacrimaris corde, Sabine: </l>
<l rend='indent'>Uxoris, ah! nuper tuae tristia fata gemis.</l>
<l>Quod primo castis thalamis erepta iuventae</l>
<l rend='indent'>Sit flore, nullis liberis, qui referant oculos </l>
<l>Et niveum collum frontemque atque ora parentis</l>
<l rend='indent'>Leventque diris pectora sollicitudinibus.</l>
<l>Desine sed fletus: coniunx tua vivit Olympo:</l>
<l rend='indent'>Te laeta cernit ab aethere perfruiturque deo. </l>
<l>Illa bibit dulci manantes nectare fontes</l>
<l rend='indent'>Et pascitur dapibus sacris, quas tibi terra negat.</l>
<l>Ast desideriis mens icta fidelibus ardet:</l>
<l rend='indent'>Auferre cuperet mellea basia ab ore <sic>Titae</sic>.</l>
<l>Verum cum Stygiis nemo revocetur ab undis</l>
<l rend='indent'>Et fidibus haud reduxerit Orpheus Eurydicen,</l>
<l>Non respectandi crudeli lege revinctus</l>
<l rend='indent'>Amisit uxorem, heu! nimis redditam amans tenebris: </l>
<l>Quid speras tandem? quo te dolor urget acerbus?</l>
<l rend='indent'>Ardore contabescere gloria quae fuerit?</l>
<l>Quaere aliam, quae non abludat amore priori,</l>
<l rend='indent'>Cui forma praestans corporis, dulcia et alloquia. </l>
<l>Tempore sic animi exiguo solabere curas:</l>
<l rend='indent'>Aestus refrigescit vetus, cum nova fLamma calet.</l>
</lg>
</div2>
<div2 id='ReLW.05.14' n='14' type='poem'>
<head>XIV. CURARUM VANITAS.</head>
<lg met='pyt1'>
<l>Quid curae totiens miserum vexatis inertes </l>
<l rend='indent'>Et rumpitis somnos leves?</l>
<l>Quid mihi divitiae prosint? quid iugera bobus</l>
<l rend='indent'>Arata mille iuverint?</l>
<pb id='s182' n='126'/>
<l>Et quid, si virgo fulvis spectanda capillis</l>
<l rend='indent'>Et ore dulci, riserit?</l>
<l>Si nil sit certum, nil toto constet in orbe,</l>
<l rend='indent'>Dici quod aeternum queat; </l>
<l>Omnia si rapidi labantur fluminis instar,</l>
<l rend='indent'>Cum sole solvuntur nives;</l>
<l>Tristia cum Mavors terris incendia spargat</l>
<l rend='indent'>Urbesque ferro demetat, </l>
<l>Falce velut curva maturas messor aristas</l>
<l rend='indent'>Properat calenti sidere ;</l>
<l>Denique, si nos condat humus, si debita praeda</l>
<l rend='indent'>Mortis petamur spiculis: </l>
<l>Cur animis curas non amoveamus edaces</l>
<l rend='indent'>Caeloque libeat obsequi?</l>
</lg>
</div2>
<div2 id='ReLW.05.15' n='15' type='poem'>
<head>XV. DUM VER DEPINGIT, INVITAT AD LAETITIAM.</head>
<lg met='pyt1'>
<l>Diffugere nives, gelidae cessere pruinae </l>
<l rend='indent'>Ac rauca Boreae murmura.</l>
<l>Arboribus decussus honor, sua gloria silvis,</l>
<l rend='indent'>Redeunt et agris gramina. </l>
<l>Perstrepit et leni demulcet membra susurro</l>
<l rend='indent'>Glacie soluta rivulus.</l>
<l>Gratior in totum Titan diffunditur orbem</l>
<l rend='indent'>Et aureum spargit iubar. </l>
<l>Tellurem Zephyrus refovet spirantibus auris,</l>
<l rend='indent'>Educat ut fetus novos.</l>
<l>Quin etiam gremium felicibus imbribus aether</l>
<l rend='indent'>Irrorat uxoris suae. </l>
<l>Flora in purpureis violas proseminat hortis</l>
<l rend='indent'>Et liliis miscet rosas.</l>
<l>Iam Narcisse comas et mollis amarace longo</l>
<l rend='indent'>Frigore sepultas tollitis, </l>
<pb id='s183' n='127'/>
<l>Et grave cum dulci nardo ac blandis hyacinthis</l>
<l rend='indent'>Caput papaver erigit.</l>
<l>Accurrunt nymphae texuntque recentia serta,</l>
<l rend='indent'>Vertex superbit floribus. </l>
<l>Iucundo volucres hymenaeos carmine laudant,</l>
<l rend='indent'>Per prata lascivit pecus.</l>
<l>Omnia nunc vivunt, nunc formosissimus annus</l>
<l rend='indent'>Et laeta veris tempora. </l>
<l>Anxie cede labor, curae procul este profanae:</l>
<l rend='indent'>Diebus his decet frui.</l>
<l>Tristia ne moveant, cyathos huc ferte ministri</l>
<l rend='indent'>Et Cyprias capiti rosas. </l>
</lg>
</div2>
<div2 id='ReLW.05.16' n='16' type='poem'>
<head>XVI. DETESTATIO BELLI INTER CHRISTIANOS.</head>
<lg met='pyt2'>
<l>Septima iam teritur bellis crudelibus aestas </l>
<l rend='indent'>Et Christiani viribus pereunt suis.</l>
<l>Hinc Gallus saevit, tendit Germania contra,</l>
<l rend='indent'>Britannus inde et Batavus insurgit mari </l>
<l>Ac terra. Flammis villarum culmina fumant</l>
<l rend='indent'>Et urbium, exuruntur iniecta face,</l>
<l>Quae quondam manibus censentur structa deorum</l>
<l rend='indent'>Timuisse numquam incendia aut fulmen Iovis. </l>
<l>Hispanus simul arma capit patriamque tuetur;</l>
<l rend='indent'>Foedere recedit Allobrox, paci studet,</l>
<l>Servitio sed se subdit: parere decebit,</l>
<l rend='indent'>Quidquid placuerit, cui nimis favit, duci. </l>
<l>At Dani et Sueones, quamvis addicere nullis</l>
<l rend='indent'>Se partibus videantur, auxiliis iuvant.</l>
<l>Dum fundamentis aedes vertuntur ab imis,</l>
<l rend='indent'>Vetusta divum templa procumbunt humi </l>
<l>Et calidis lacrimis plorant sua damna coloni:</l>
<l rend='indent'>Ab hostibus ridentur et plagas ferunt.</l>
<l>Nulla viris pietas umquam, miseratio nulla,</l>
<l rend='indent'>Quos saeva Martis castra delectat sequi. </l>
<pb id='s184' n='128'/>
<l>Promissis non stant ullis et pacta refringunt</l>
<l rend='indent'>Iurata, turpis spes ubi adfulget lucri.</l>
<l>Heu probitas! Heu prisca fides! demersa profundo</l>
<l rend='indent'>Quo delitescis aequore aut tumulo iaces? </l>
<l>O quantum potuit Germana potentia Thracum</l>
<l rend='indent'>Delere, ni vetaret immanis furor,</l>
<l>Ni sua saevirent atroci in viscera ferro.</l>
<l rend='indent'>Christiadae et arma perfida gererent manu! </l>
<l>Relligio tandem redeat divina parentum</l>
<l rend='indent'>In filiorum pectora et constans amor.</l>
<l>Bistones Europae pellantur finibus oras</l>
<l rend='indent'>In ultimas Asiae vel Afrorum sinum. </l>
</lg>
</div2>
<div2 id='ReLW.05.17' n='17' type='poem'>
<head>XVII BELLO DELICTA PUNIUNTUR.</head>
<lg met='trim'>
<l>Pulchrum duellum dicis et Martem vocas </l>
<l>Dominum potentem, cuius arbitrio cadunt</l>
<l>Imperia vel stant, cuius audaci manu</l>
<l>Capiuntur arces, moenia et turres ducum, </l>
<l>Qui sceptra calcat pedibus et solio exuit</l>
<l>Reges timendos, purpuram sternit solo</l>
<l>Magni senatus, eruit ferro oppida</l>
<l>Et vastat urbes, instar agrorum piger </l>
<l>Ut bos aratro civium vertit domos.</l>
<l>Divina cum vindicta mortales premit</l>
<l>Commissa propter scelera et atroces dolos,</l>
<l>Mittit ministrum strenuum et punit nefas. </l>
<l>Necessitas et dira paupertas, fames</l>
<l>Stipant euntem, lacrimae, gemitus, dolor</l>
<l>Sequuntur atque criminum ultrices deae.</l>
<l>Comitatus iste Martium robur decet: </l>
<l>Virtute crescit numinis et urget reos.</l>
<l>At verte folium. Numquid insontes quoque</l>
<l>Misere opprimuntur saepe? non fato pari</l>
<l>Involvit eadem aerumna? non strages metit, </l>
<pb id='s185' n='129'/>
<l>Quos innocentes fingis et censes nigra</l>
<l>A labe prorsus vivere immunes diu,</l>
<l>Quos nulla culpa, consciae mentis labor</l>
<l>AdfLigit umquam, qui nihil patrant mali </l>
<l>Nullumque laedunt? Similis an niveis avis</l>
<l>Est ista corvis? Nemo, qui noxa vacat,</l>
<l>Errore tristi nullus aut naevo caret.</l>
<l>Suo nocentes more castigat deus: </l>
<l>Ut servet animas, corpora exercet gravi</l>
<l>Morbo aut furore bellico attenuat fame,</l>
<l>Purgata mens ut siderum aspiciat iubar.</l>
</lg>
</div2>
<div2 id='ReLW.05.18' n='18' type='poem'>
<head>CARMEN SAECULARE. LAUDES ORDINIS SANCTI BENEDICTI.</head>
<lg met='sapp'>
<l>Ordo non miti generate partu, </l>
<l>Cum puer molles Benedictus artus</l>
<l>Volvit in spinis proprio daturus</l>
<l rend='indent'>Sanguine vires! </l>
<l>Purpura hinc fluxit Tyrio rubore</l>
<l>Pulchrior longe, sacer hinc tiaras,</l>
<l>Infulae crebrae, speciosa summi</l>
<l rend='indent'>Templa parentis. </l>
<l>Hinc vigor claustris, pietas alumnis</l>
<l>Et verecundae probitas eremo,</l>
<l>Emicant mores nivei, modesti</l>
<l rend='indent'>Pectoris ignes, </l>
<l>Principes magni posuere fastum</l>
<l>Et tuas proni subiere leges</l>
<l>Filii regum, coluere fortes</l>
<l rend='indent'>Iura tyranni. </l>
<l>Lapsa iam dudum duodena saecla,</l>
<l>Quis tua cura stetit ara divum,</l>
<l>Ausonum primum regione, totum</l>
<l rend='indent'>Inde per orbem. </l>
<pb id='s186' n='130'/>
<l>Teutonas, Cimbros, Batavos, Gothunnos</l>
<l>Luce collustras fidei, Britannos</l>
<l>Asseris caelo, simulacra frangis</l>
<l rend='indent'>Foeda deorum. </l>
<l>Gallicam Maurus, Placidus Sicanam</l>
<l>Erudit gentem, sceleris venenum</l>
<l>Corde proscribit, facinus cruentum</l>
<l rend='indent'>Moenibus arcet. </l>
<l>Sacra Germanis pietatis infert</l>
<l>Arma Winfridus, superat ferocem</l>
<l>Indolem, demum Frisonum peremptus</l>
<l rend='indent'>Ense triumphat. </l>
<l>Plurimi sparso liquidam cruore</l>
<l>Semitam verae docuere vitae:</l>
<l>Cultus immensae stabilitus aulae</l>
<l rend='indent'>Carcere, caede. </l>
<l>Tu manu victor totiens fuisti,</l>
<l>Irruit saevus quotiens tyrannus:</l>
<l>Maius incrementum avide profana</l>
<l rend='indent'>Tollis ab ira. </l>
<l>Falce cum cruda meteris, resurgis,</l>
<l>Semen exstinctum in segetem virescit,</l>
<l>Horreo gratos cumulas maniplos</l>
<l rend='indent'>Regis Olympi. </l>
<l>Quando tam turpes animos superba</l>
<l>Turba sumpsit? Relligio iacebat</l>
<l>Frigidis aris, probitas gemebat</l>
<l rend='indent'>Paupere tecto: </l>
<l>Cum tuus rebus dubiis et artis</l>
<l>Fervor accessit, minuit tumultum,</l>
<l>Numini extorsit precibus trisulca</l>
<l rend='indent'>Fulmina dextra, </l>
<l>Sicut impulsae cum agitantur undae</l>
<l>Aequoris ventis, Zephyri (recedunt</l>
<l>Turbidi fratres) tumidas procellas</l>
<l rend='indent'>Mitigat aura. </l>
<pb id='s187' n='131'/>
<l>Quis tuis gesta auspiciis revolvat</l>
<l>Bella sub claris ducibus? trophaea</l>
<l>Quis crucis? Maurorum aciem retusam,</l>
<l rend='indent'>Agmina caesa? </l>
<l>Quid canam priscae studium Minervae,</l>
<l>Nobiles quo tu pueros docebas,</l>
<l>Eruditae quando scholae fuere</l>
<l rend='indent'>Claustra palaestrae. </l>
<l>Hinc, velut Troiano ab equo caterva</l>
<l>Prodit heroum, numerosa surgit</l>
<l>Turma doctorum tenebras et Orcum</l>
<l rend='indent'>Pellere sollers. </l>
<l>Inde sacratae veteris novique</l>
<l>Foederis fausta micuere flamma</l>
<l>Paginae, vis eximio refulsit</l>
<l rend='indent'>Lumine caeli: </l>
<l>Temporis cani nebulae solutae,</l>
<l>Error exemptus populis, coacta</l>
<l>Veritas terris procul exulare</l>
<l rend='indent'>Reddita mundo. </l>
<l>Laudibus dives, meritis abundans,</l>
<l>O diu durare velis! Vetusta</l>
<l>Saecla fugerunt, minor haud futuro</l>
<l rend='indent'>Fama sit aevo. </l>
<l>Antecessorum doceat nepotes</l>
<l>Legibus parere decus, calere</l>
<l>Igne caelesti, peragant minores,</l>
<l rend='indent'>Quod decet ipsos. </l>
</lg>
</div2>
</div1>
<div1 id='ReLW.06' n='6' type='book'>
<pb id='s188'/>
<gap desc='blank space' resp='sampling'/>
<pb id='s189'/>
<head>SILVARUM LIBER I.</head>
<pb id='s190'/>
<div2 id='ReLW.06.01' n='1' type='poem'>
<gap desc='blank space' resp='sampling'/>
<pb id='s191'/>
<head>I. STUDIA SENECTUTIS.</head>
<lg met='asc1'>
<l>Ad metam properas, es senio gravis: </l>
<l>Non te deliciae vel nitidum iubar</l>
<l>Vultus sollicitat nec roseae genae,</l>
<l>Ut nuper Crobylum moribus haud malis, </l>
<l>Aetatis tenerae sed face fervidum.</l>
<l>Non fecunda movent munera Liberi,</l>
<l>Non suaves epulae, nectaris aut cadi,</l>
<l>Quos haurit Clytie gutture candido, </l>
<l>Forma conspicua, sed bibulo nimis</l>
<l>Coniunx ingenio pauperis Ibyci.</l>
<l>Non te pelliciunt carmina Gratii</l>
<l>Nec multis salibus sparsa volumina </l>
<l>Et blandis etiam floribus Heinsii,</l>
<l>Seu prosa libeat seu numeros amet,</l>
<l>Quos mirata fuit pluribus eminens</l>
<l>Et famosa viris Gallia Belgica. </l>
<l>Non Croesi aut Phrygii divitiae Midae</l>
<l>Delectant animum, non nitidae trabes,</l>
<l>Non marmor Parium, gemma nec Indica.</l>
<l>Quid tandem? nivei gloria pectoris, </l>
<l>Doctae perpetuus Palladis ardor et</l>
<l>Fontes fors iterum Castalidum iuvant?</l>
<l>Quid figmenta tibi, fabulae inutiles?</l>
<l>Ducantur iuvenes Pieridum choro: </l>
<l>Indulgere iocis lustra vetant decem.</l>
<l>Caelestis potius volvere te subit</l>
<l>Legis cura libros, quam digitus dei</l>
<l>Descripsit tabulis, reddere laudibus </l>
<pb id='s192' n='136'/>
<l>Et sanctis precibus propitium Patrem,</l>
<l>Qui terram, liquidum condidit et mare;</l>
<l>Errori veniam qui facilis dabit</l>
<l>Commissumque nefas sanguine diluet </l>
<l>Dilectae Subolis, flamine Spiritus</l>
<l>Deterget maculas ac scelerum probra.</l>
<l>Sic post fata petes lucida sidera.</l>
</lg>
</div2>
<div2 id='ReLW.06.02' n='2' type='poem'>
<head>II. ECCLESIAE ANTIQUAE FACIES.</head>
<lg met='sapp'>
<l>Mens iubet priscae pietatis aedem </l>
<l>Et sacros ritus aperire patrum ac</l>
<l>Dispares multum vitiis nepotum</l>
<l rend='indent'>Pandere mores. </l>
<l>Sancta nimirum probitas calebas,</l>
<l>Cum tuos stravit gravis ira regum</l>
<l>Et furor praeceps violenta natis</l>
<l rend='indent'>Proelia movit. </l>
<l>Sanguinis crebros stetit inter imbres</l>
<l>Nescius poenis dare terga miles:</l>
<l>Vertice erecto generosa virtus</l>
<l rend='indent'>Cedere sprevit. </l>
<l>Impius tortor premit, instat, urget:</l>
<l>Ore ridenti peragit triumphum,</l>
<l>Morte dum victa penetret nitentem</l>
<l rend='indent'>Martyr Olympum. </l>
<l>Impotens flecti pretio minisve,</l>
<l>Ut iuventutis thalamo iugali</l>
<l>Consecret florem, precibus fatigat</l>
<l rend='indent'>Sidera virgo. </l>
<pb id='s193' n='137'/>
<l>Una mens cunctis, animus serenus,</l>
<l>Sordibus nullis scelerum impiatus:</l>
<l>Dius insedit calidis favillis</l>
<l rend='indent'>Corda Cupido. </l>
<l>Nulla fraus, nullae placuere lites,</l>
<l>Iudici nemo excutienda furta</l>
<l>Detulit laesus, violata iura haud</l>
<l rend='indent'>Arguit ullus.</l>
<l>Terminus nullus dirimebat agros,</l>
<l>Limites nulli secuere campum:</l>
<l>Omnibus commune patebat arvum,</l>
<l rend='indent'>Hortus et aedes!</l>
<l>Sanctitas frontis tenuit modestae</l>
<l>Sceptra nec lusit peregrinus hospes:</l>
<l>Castitas portas et aperta sensus</l>
<l rend='indent'>Atria clausit. </l>
<l>Quisque contentus minimo penates</l>
<l>Incolit laetus patrios nec aurum</l>
<l>Abditum quaerit nec avara magnae</l>
<l rend='indent'>Pondera gazae. </l>
<l>Sufficit mensae tenui salinum;</l>
<l>Frigida aut multis domitus Lyaeus</l>
<l>Potus est undis, Cereris beata</l>
<l rend='indent'>Fercula dona.</l>
<l>Pectore immoto coluere numen,</l>
<l>Corde tranquillo studuere iussa</l>
<l>Patris aeterni populos docere ac</l>
<l rend='indent'>Dissita regna. </l>
<l>Orbe discretos refluoque ponto</l>
<l>Ardor aequali pietate iungit,</l>
<l>Caspii nescit violare fluctus</l>
<l rend='indent'>Aequoris ignem. </l>
<l>Unius plebem moderatur aura,</l>
<l>Haeresin frangit pia cura patrum:</l>
<l>Nemo pastori dubitabat umquam</l>
<l rend='indent'>Subdere colla. </l>
<pb id='s194' n='138'/>
<l>Flamma caelestis vehementer arsit</l>
<l>Et diu sancti viguere mores,</l>
<l>Caesarum donec gravis ira mansit</l>
<l rend='indent'>Et fera bella. </l>
<l>Sacra paulatim minuit cupido,</l>
<l>Fervor antiquus procul orbe fugit,</l>
<l>Praesulum vertex ubi fulsit auro,</l>
<l rend='indent'>Marmore templa. </l>
<l>Ligneum quondam calicem sacerdos</l>
<l>Obtulit supplex tenues ad aras:</l>
<l>Auream texit niveamque vitam</l>
<l rend='indent'>Paupere veste. </l>
<l>Nunc tholis aureis radiat lacunar,</l>
<l>Pulchra gemmato nitet ara cultu:</l>
<l>Ligneos mores manifestat urbi</l>
<l rend='indent'>Serica palla. </l>
<l>Plurimis scissa et lacerata sectis</l>
<l>Prisca cessit relligio parentum,</l>
<l>Ignis et dudum male sana primus</l>
<l rend='indent'>Corda reliquit. </l>
</lg>
</div2>
<div2 id='ReLW.06.03' n='3' type='poem'>
<head>III. AVARITIAE LABES.</head>
<lg met='asc2'>
<l>Mortales sitis impia </l>
<l rend='indent'>Auri quo rapit et cura pecuniae?</l>
<l>Foedum vendere patriam,</l>
<l rend='indent'>Uxorem propriam tradere adulteris,</l>
<l>Servos reddere liberos,</l>
<l rend='indent'>Aras destruere et christiadum domos</l>
<l>Regi addicere barbaro:</l>
<l rend='indent'>Argenti nitor haec omnia perpetrat.</l>
<pb id='s195' n='139'/>
<l>Non audita prioribus</l>
<l rend='indent'>Nostris temporibus conspicimus mala,</l>
<l>Quae diri rabies ducis</l>
<l rend='indent'>Designat, dum aperit clavibus aureis </l>
<l>Firmis oppida moenibus</l>
<l rend='indent'>Atque arces validas hoc quatit ariete.</l>
<l>Sternuntur subito solo,</l>
<l rend='indent'>Quae non debuerant cedere machinis. </l>
<l>Quid non tentat avara vel</l>
<l rend='indent'>Invadit manus, ut ferrea turgeat</l>
<l>Fallaci arca pecunia?</l>
<l rend='indent'>Effrenata ruit per vetitum nefas, </l>
<l>Per fraudes, scelera et dolos.</l>
<l rend='indent'>Sed cum nigra fores mors pede fregerit,</l>
<l>An quisquam auxilium feret?</l>
<l rend='indent'>Artus indomita cuspide proteret: </l>
<l>Te nudum et pavidum rate</l>
<l rend='indent'>Parva nauta vehet per tacitum lacum.</l>
<l>Mox crudelibus incita</l>
<l rend='indent'>Flagris Tisiphone percutiet latus; </l>
<l>Adfliget misera fame,</l>
<l rend='indent'>Quem numquam poterant exsatiare opes:</l>
<l>Heredes avidi interim</l>
<l rend='indent'>Nummos diripient immemores tui. </l>
</lg>
</div2>
<div2 id='ReLW.06.04' n='4' type='poem'>
<head>IV. PULCHRITUDINIS DAMNA.</head>
<lg met='arc4'>
<l>Quanta paris nobis incendia, pulchritudo fallax! </l>
<l rend='indent'>Quae tela spargis, quos cies tumultus?</l>
<l>Mentibus excutitur pax candida, concitantur undae</l>
<l rend='indent'>Et horridae circum fremunt procellae.</l>
<l>Triste iugum misero collo sedet ac necessitate</l>
<l rend='indent'>Constricta plorant membra servitutem.</l>
<l>Ambiguos oculos dum fascinat error atque vultum</l>
<l rend='indent'>Mire figurant gratiae decentes,</l>
<pb id='s196' n='140'/>
<l>Inde animus capitur nexu. Neque dura imago fibris</l>
<l rend='indent'>Impressa cedit, vincula ut resolvat.</l>
<l>Spicula vibrat amor de corpore blando et in favillas</l>
<l rend='indent'>Convertit omnes, igne dum ferocit. </l>
<l>Sideribus tamen aequatur furor et micant ocelli,</l>
<l rend='indent'>Ut astra summa, ut Phoebus et Diana.</l>
<l>Lilia candescunt, fragrat rosa, fronte ebur renidet</l>
<l rend='indent'>Decusque membris omnibus relucet. </l>
<l>Ludicra sunt vatum mendacia, vana laus amantum:</l>
<l rend='indent'>Est nulla terris vera pulchritudo.</l>
<l>Falsa trahit species, ludit color: umbra blandienti</l>
<l rend='indent'>Nos ore ducit fuco et arte parta. </l>
<l>Gratior est animus quam corpora: rector hunc deorum</l>
<l rend='indent'>A sede celsa misit atque Olympo.</l>
<l>Muneribus variis comptum excole, pulchrior venusto</l>
<l rend='indent'>Ut Nireo dicaris ac Lacaena. </l>
</lg>
</div2>
<div2 id='ReLW.06.05' n='5' type='poem'>
<head>V. HIEMIS DESCRIPTIO.</head>
<lg met='asc4'>
<l>Saevit tristis hiems auraque frigida, </l>
<l>Stringuntur gelidis membra rigoribus:</l>
<l rend='indent'>Nullo prata virore,</l>
<l rend='indent'>Nullo luxuriant agri. </l>
<l>Dura vincta gemunt flumina compede</l>
<l>Et dorso liquido (quis putet?) esseda</l>
<l rend='indent'>Magna mole vehuntur</l>
<l rend='indent'>Et servat glacies fidem. </l>
<l>Silvas, tecta, domos, atria nix tegit,</l>
<l>Tellus induitur vellere candido:</l>
<l rend='indent'>Hac sub veste recondit</l>
<l rend='indent'>Caenum ac creditur innocens. </l>
<pb id='s197' n='141'/>
<l>Ne te munditie decipiat, cave,</l>
<l>Ut nympha ore decens, pectore sordida:</l>
<l rend='indent'>Labes vere patebit</l>
<l rend='indent'>Aspirante Favonio.</l>
<l>Post vitae hanc hiemem sic reteget dies</l>
<l>Astraeae omne nefas cordibus abditum.</l>
<l rend='indent'>Felix terque beatus,</l>
<l rend='indent'>Cui nullus sceleris color!</l>
</lg>
</div2>
<div2 id='ReLW.06.06' n='6' type='poem'>
<head>VI. LAETA PAUPERTAS.</head>
<lg met='asc3'>
<l>O quantis opibus dives erat pater! </l>
<l>Quot possedit agros, oppida, praedia!</l>
<l>Ut vix enumeres omnia et unico</l>
<l rend='indent'>Non transire queas die. </l>
<l>Praesedit laribus candida faustitas,</l>
<l>Plenis emicuit copia cornibus:</l>
<l>Errabant agili lautitiae pede</l>
<l rend='indent'>Sparsae longa per atria. </l>
<l>Quis silvas memoret, quis viridaria,</l>
<l>Hortis Alcinoi delicias pares?</l>
<l>Ludentes quis aquas per tacitum nemus?</l>
<l rend='indent'>Per pomaria rivulos? </l>
<l>Auri nec numerus nec nitidi fuit</l>
<l>Argenti: cyathi, gemmea pocula</l>
<l>Fundebant veteri consule Caecubum</l>
<l rend='indent'>Vel nectar potius merum, </l>
<l>Dis quondam superis suave faventibus</l>
<l>Haec fortuna domus ; lapsa sed omnia</l>
<l>Nunc retro: rapuit cuncta necessitas</l>
<l rend='indent'>Et Martis manus abstulit. </l>
<pb id='s198' n='142'/>
<l>Vix obscura tegit me casa, caespite</l>
<l>Quam struxi viridi et frondibus arborum;</l>
<l>Pello pane famem, fonte sitim levo,</l>
<l rend='indent'>Somnum stratus humi peto. </l>
<l>Paupertate tamen laetior ambulo,</l>
<l>Quam cum divitiis intumui meis:</l>
<l>Non aestus dubius detinet amplius</l>
<l rend='indent'>Nec moles gravat anxium. </l>
<l>Dum solis radios contuor aureos</l>
<l>Et lunae niveum conspicio iubar,</l>
<l>Grates solvo deo, dona recogito</l>
<l rend='indent'>Et vitam tenuem aestimo. </l>
</lg>
</div2>
<div2 id='ReLW.06.07' n='7' type='poem'>
<head>VII. DIES FESTUS SANCTORUM APOSTOLORUM PETRI ET PAULI.</head>
<lg met='alcm'>
<l>Sparge diem meliore coma, qui cuncta micanti </l>
<l rend='indent'>Lumine lustras, ore serenus,</l>
<l>Phoebe, iubar diffunde novum: nil nubila possint,</l>
<l rend='indent'>Ingenti nec Aquarius urna. </l>
<l>Lux oritur, pedibus qua Romae tendit ad astra</l>
<l rend='indent'>Inversis Petrus, ense triumphat</l>
<l>Paulus, qui clarum semper visurus Olympum</l>
<l rend='indent'>Lactea praebet colla securi: </l>
<l>Caelestis legis doctores, sidera mundi,</l>
<l rend='indent'>Fundamenta et robora firma,</l>
<l>Quis struitur felix in terra ecclesia Christi</l>
<l rend='indent'>Atque innititur omne per aevum. </l>
<l>His immota fides nullis erroribus haeret</l>
<l rend='indent'>Principibus, spes tuta quiescit:</l>
<l>Numinis aeterni stabili radice tenetur</l>
<l rend='indent'>Et crescit sublimiter ardor. </l>
<pb id='s199' n='143'/>
<l>Relligio, morum probitas auctoribus istis</l>
<l rend='indent'>Illibato fulget honore.</l>
<l>Arcentur fraudes, vafris mendacia chartis</l>
<l rend='indent'>Delentur flammisque cremantur, </l>
<l>Ut pietas vigeat secura et vincat honestas,</l>
<l rend='indent'>Florida cingant serta pudorem,</l>
<l>Emineat virtus, animos constantia firmet,</l>
<l rend='indent'>Ne fugiant discrimina leti, </l>
<l>Numinis ob cultum si quidquam ferre necesse</l>
<l rend='indent'>Aut divinum propter amorem.</l>
<l>Hinc pueri plagas passi teneraeque puellae,</l>
<l rend='indent'>Carnificum nec terruit horror. </l>
<l>O porro nostras flammate cupidine mentes,</l>
<l rend='indent'>Ut Triadem nil praeter adorent.</l>
</lg>
</div2>
<div2 id='ReLW.06.08' n='8' type='poem'>
<head>VIII. DESIDERIUM AMANTIS ANIMAE.</head>
<lg met='lesa'>
<l>Sidera, quae micatis </l>
<l rend='indent'>Noctibus claris, faciem dum variat nitore</l>
<l>Cynthia, dum minutis</l>
<l rend='indent'>Cornibus fulget, radiis plena deinde lucet: </l>
<l>Dicite, quis in oris</l>
<l rend='indent'>Aut plagis mundi lateat pectoris aestuantis</l>
<l>Stella serena, Sponsus?</l>
<l rend='indent'>Ipse me cepit teneris et niveis ab annis: </l>
<l>Quando fruar beatis</l>
<l rend='indent'>Nuptiis Agni? Solymis adiciar puellis?</l>
<l>Langueo amore dulci,</l>
<l rend='indent'>Sed premunt mentem tenebrae nec licet intueri,</l>
<l>Quem meus ardor ambit.</l>
<l rend='indent'>Pellite obscuras nebulas, maesta recedat umbra:</l>
<l>Prodeat una tandem</l>
<l rend='indent'>Fax mei Sponsi. Satis est, si videam, nitere </l>
<l>Sidus amicum in orbe ;</l>
<l rend='indent'>Plura nec spectare libet nec cupio exoriri.</l>
</lg>
</div2>
<div2 id='ReLW.06.09' n='9' type='poem'>
<pb id='s200' n='144'/>
<head>IX. CAELESTIS PATRIAE FELICITAS ET NEGLECTUS. SOMNIUM.</head>
<lg met='alca'>
<l>Cassane, Morpheu, ludis imagine </l>
<l>Et grata rursus somnia dimoves?</l>
<l rend='indent'>Pergis citato, dure, gressu?</l>
<l rend='indent'>Quo properas? Sine me: beatas </l>
<l>Aedes revisam. Me Solymos agros</l>
<l>Clarisque gemmis tecta micantia</l>
<l rend='indent'>Lustrare, stellarum serenis</l>
<l rend='indent'>Me facibus iuvat interesse. </l>
<l>Quae flamma magno surgit ab aethere!</l>
<l>Quam dulce lumen, fulgor et aureus</l>
<l rend='indent'>Caelo relucet! Quam nitenti</l>
<l rend='indent'>Iaspidi, quam viridi smaragdo </l>
<l>Splendent Sionis moenia! Quis premens</l>
<l>Vastam columnam nos revocat tuba?</l>
<l rend='indent'>Montem subire hortatur omnes</l>
<l rend='indent'>Et facili superare celsum </l>
<l>Labore clivum. 'Quo ruitis genus</l>
<l>Mortale?' summis sedibus intonat.</l>
<l rend='indent'>'Promissa dudum (cur abitis?)</l>
<l rend='indent'>Templa patent et amica rura: </l>
<l>Huc, huc vagantem flecte, cohors, gradum;</l>
<l>Virtus docebit, qua venias via.'</l>
<l rend='indent'>Audita vox terra marique:</l>
<l rend='indent'>Quis memori capit aure dicta? </l>
<l>Erramus, eheu! tramite lubrico</l>
<l>Et fine tristi fabula clauditur.</l>
<l rend='indent'>Quos astra ducunt? quos favillis</l>
<l rend='indent'>Sidereis pius ardor urit? </l>
<l>Laudamus omnes gaudia Caelitum</l>
<l>Et terram amamus cum luteis casis.</l>
<l rend='indent'>O turba demens, e profundo</l>
<l rend='indent'>Non libet evigilare somno? </l>
</lg>
</div2>
<div2 id='ReLW.06.10' n='10' type='poem'>
<pb id='s201' n='145'/>
<head>X. ARDOR PROFANUS AB AMORE CAELESTI SUPERATUR.</head>
<lg met='sapp'>
<l>Candidae frontis Telesilla dulci, </l>
<l>Quo libet, ducit laqueo revinctum?</l>
<l>Funibus nigris, Cleobule, subdis</l>
<l rend='indent'>Libera colla, </l>
<l>Si vocas crines niveae puellae,</l>
<l>Qui velut corvus radiante fulgent</l>
<l>Sole nec noctis tenebris colorem</l>
<l rend='indent'>Perdere norunt. </l>
<l>Indicem hunc mentis stabilis fateris:</l>
<l>Cur tamen fracta quereris frequenter</l>
<l>De fide? quare memori reservas</l>
<l rend='indent'>Pectore bilem? </l>
<l>Si tibi constans animus, modesta</l>
<l>Cura sit sponsae teneri pudoris,</l>
<l>Quae premit te suspicio? quid addis</l>
<l rend='indent'>Iurgia maesta? </l>
<l>Iam nives altae prohibent adire,</l>
<l>Quam miser totis inhias medullis</l>
<l>Et tuis quam plus oculis perenne</l>
<l rend='indent'>Diligis ardens. </l>
<l>Sed tamen cui sollicitudo maior,</l>
<l>An tibi an nobis, animos nocentes</l>
<l>Qui deo et caelo cupimus reduci</l>
<l rend='indent'>Faucibus Orci? </l>
<l>Nulla tempestas vetat aut procella,</l>
<l>Quo minus sumptis properemus alis</l>
<l>(Cordis hoc desiderium) retentos</l>
<l rend='indent'>Visere lecto. </l>
<l>Ne tuum posthac celebres calorem,</l>
<l>Nostra cum dudum superet favilla:</l>
<l>Hinc, amor quid sit, Cypridis quid aestus,</l>
<l rend='indent'>Discere possis.</l>
</lg>
</div2>
<div2 id='ReLW.06.11' n='11' type='poem'>
<pb id='s202' n='146'/>
<head> XI. CALUMNIA INNOCENTES PREMIT.</head>
<lg met='asc5'>
<l>Quid me persequeris, quid properas, caeca calumnia?</l>
<l>Quid moliris iners? quo raperis? quo ruis impetu?</l>
<l>Non iram merui nec sceleris sum mihi conscius.</l>
<l>Insons opprimitur, dum manibus sceptra tenet nocens. </l>
<l>Heu vitam miseram! supplicium, maesta necessitas</l>
<l>Dici aut mors potius debueras parcere nescia.</l>
<l>Nusquam tuta fides, rara quies: difficilis labor</l>
<l>Omnes exagitat, poena premit, pluribus imminent </l>
<l>Clades terribiles. Anxia spes torquet, amor iacet</l>
<l>Ac plorat querula voce gemens propria funera,</l>
<l>Iustis lingua nocens duxn tacitas insidias struit.</l>
<l>Haec prodit patriae iura, reos evehit et loco </l>
<l>Sublimi statuit, probra iacit, candida denigrat</l>
<l>Et nigris speciem dat niveam. Nomina crimini</l>
<l>Virtutis tribuit; qui pavidus Martis ab alea</l>
<l>Diffugit trepide, consuluit non timide sibi, </l>
<l>Evitare catus sollicite certa pericula.</l>
<l>Cum laudare probos conveniat, vix didicit loqui.</l>
<l>Terram hinc concutiunt bella, doli, iurgia principum.</l>
<l>Res monstri rabiem nulla domat quam patientia; </l>
<l>Robur laeto animo sume: scelus corripiet deus.</l>
</lg>
</div2>
<div2 id='ReLW.06.12' n='12' type='poem'>
<head>XII. FORMAM TUMOR NON COMMENDAT.</head>
<lg met='sapp'>
<l>Grata mortali generi venustas : </l>
<l>Lilium frontis, rosa dulcis oris,</l>
<l>Luce fulgentes oculi serena</l>
<l rend='indent'>Astra videntur,</l>
<pb id='s203' n='147'/>
<l>Nulla cum nubes pluvio nigrore</l>
<l>Asperat caelum. Modicis renidens</l>
<l>Dentium claustris ebur et decenter</l>
<l rend='indent'>Lactea cervix </l>
<l>Ducit, occulto chalybem vigore</l>
<l>Ut trahit magnes; species genarum</l>
<l>Allicit visa, abripiunt capilli</l>
<l rend='indent'>Lene fluentes. </l>
<l>Est potens nostros animos movere</l>
<l>Forma spectata et radiis ferire,</l>
<l>Spicula ardenti veluti micantis</l>
<l rend='indent'>Aethere solis. </l>
<l>Haec nimis vera. At tumide ferocem</l>
<l>Spernimus vultum tenerae puellae,</l>
<l>Anulos aureos licet usque iactet</l>
<l rend='indent'>Vertice flavo. </l>
<l>Indoles nullam retinet superba</l>
<l>Gratiam, quamvis rosei coloris:</l>
<l>Omnis elato decor et cupido</l>
<l rend='indent'>Pectore cedit. </l>
<l>Quid tamen? robur nisi frontem honore</l>
<l>Cingat illustri, niveo pudoris</l>
<l>Flore circumdet, Stygiis tenebris</l>
<l rend='indent'>Libera mens est? </l>
<l>Clara cum virtus animum fidelem</l>
<l>Deligit sponsum, sibi iungit uni,</l>
<l>Splendidum crescit iubar et modesta</l>
<l rend='indent'>Gloria surgit. </l>
</lg>
</div2>
<div2 id='ReLW.06.13' n='13' type='poem'>
<head>XIII. CONSCIENTIAE INNOCENTIS SECURITAS.</head>
<lg met='asc2'>
<l>Sunt suaves epulae, Tite, </l>
<l rend='indent'>Nullius sceleris mens sibi conscia.</l>
<l>Ringatur Stygio specu</l>
<l rend='indent'>Crines Tisiphone cincta draconibus;</l>
<pb id='s204' n='148'/>
<l>Tempestas ruat imbribus</l>
<l rend='indent'>Mixtis fulminibus, terreat horrida</l>
<l>Campos, aequora, moenia</l>
<l rend='indent'>Et tellus moveat, concutiat domos, </l>
<l>Celsis ludat et arcibus</l>
<l rend='indent'>Ac toto orbe minax Mars fremat, urbium</l>
<l>Fundamenta solo potens</l>
<l rend='indent'>Aequare et valido deicere ariete; </l>
<l>Surgat foeda calumnia,</l>
<l rend='indent'>Virtutem laceret, crimina fingere</l>
<l>Sollers et varias notas:</l>
<l rend='indent'>Secura illa, gravis libera noxiae, </l>
<l>Consistit stabili loco</l>
<l rend='indent'>Nec casum metuit nec celerem rotam</l>
<l>Fortunae aut dubias vices;</l>
<l rend='indent'>Quippe innixa deo despicit omnia, </l>
<l>Quae mundus colit aut timet.</l>
<l rend='indent'>At pellit procul a se et removet nefas :</l>
<l>Hic solum exagitat pavor,</l>
<pb id='s205' n='149'/>
<l rend='indent'>Ne labes noceat culpa vel inquinet. </l>
<l>Huc appelle ratem, Tite,</l>
<l rend='indent'>Nec frangent scopuli nec tumidus Notus ;</l>
<l>Quod si abscedere iuverit,</l>
<l rend='indent'>Haud tuto poteris sistere litore: </l>
<l>Funestum medio mari</l>
<l rend='indent'>Cogeris, moneo, naufragium pati.</l>
</lg>
</div2>
<div2 id='ReLW.06.14' n='14' type='poem'>
<head>XIV. QUAE SIT LAUDANDA SUPERBIA.</head>
<lg met='asc4'>
<l>Non semper tumida fronte superbia </l>
<l>Contemnenda tibi: saepius utilem</l>
<l rend='indent'>Adfert illa quietem</l>
<l rend='indent'>Sublimemque animum iuvat. </l>
<l>Cum labes stimulo lubrica te fodit</l>
<l>Atque urget miseris corda furoribus,</l>
<l rend='indent'>Quod sis nobilis ortu,</l>
<l rend='indent'>Hanc fastus procul arceat. </l>
<l>Iracunda ferox proelia dum movet</l>
<l>Commoti rabies pectoris et flagrat</l>
<l rend='indent'>Mentis dira libido</l>
<l rend='indent'>Hostem sternere caedibus, </l>
<l>Ardori iniciat frena tumor: petam</l>
<l>Vindictam a pueris, qui mihi non pares?</l>
<l rend='indent'>Non sic ira leonis,</l>
<l rend='indent'>Victis parcere quae solet. </l>
<l>Hospes dum cyathis pluribus incitat,</l>
<l>Bacchi flore calet dum caput ebrium,</l>
<l rend='indent'>Fastus sumere plures,</l>
<l rend='indent'>Ne labare, vetet scyphos. </l>
</lg>
</div2>
<div2 id='ReLW.06.15' n='15' type='poem'>
<head>XV. MODUS UBIQUE SERVANDUS.</head>
<lg met='asc3'>
<l>Ne quemquam nimium tolle vel argue, </l>
<l>Incertus quoniam finis et arduis</l>
<l>In rebus sapiens te monitum regat:</l>
<l rend='indent'>Est tuta in medio via. </l>
<l>Annaei celebris laudibus est Nero</l>
<l>Primis imperii temporibus, rei</l>
<l>Quod firmare stilo et iudicio suo</l>
<l rend='indent'>Nollet supplicium necis. </l>
<l>Quantis in populum denique cladibus</l>
<l>Et summos proceres saeviit impius?</l>
<l>Morti quin etiam, quae peperit, dedit</l>
<l rend='indent'>Misitque ad Stygios lacus. </l>
<pb id='s206' n='150'/>
<l>Dum facunda nefas lingua Triumviri</l>
<l>Castigat, patribus crimina detegit,</l>
<l>Abscisso capite a milite perfido</l>
<l rend='indent'>Romano tacuit foro.</l>
<l>Dum Momus cupide discutit omnia</l>
<l>Nec parcit superis stulta calumnia,</l>
<l>Accersit tumidis tantum odium probris,</l>
<l rend='indent'>Ut nemo petat alloqui. </l>
<l>Laudes immodicae principis auribus</l>
<l>Suspectae, nimium sic quoque dedecus,</l>
<l>Cum servare modum censeat optimum,</l>
<l rend='indent'>Non excedere terminum. </l>
<l>Non curru Phaethon excidit aureo,</l>
<l>Quod vanus media flexit ab orbita?</l>
<l>In pontum iuvenis lapsus ab aethere,</l>
<l rend='indent'>Iussa ut deseruit patris? </l>
</lg>
</div2>
<div2 id='ReLW.06.16' n='16' type='poem'>
<head>XVI. CHRISTUS PATIENS.</head>
<lg met='alca'>
<l>Lascivit orbis, dum patitur deus? </l>
<l>Ah! crimen ingens, Eumenidum flagris</l>
<l rend='indent'>Atque igne ferali piandum!</l>
<l rend='indent'>O libeat resecare noxas </l>
<l>Et paenitentum vivere legibus:</l>
<l>Servator, eheu! tempora spineis</l>
<l rend='indent'>Sertis revinctus, tu capillis</l>
<l rend='indent'>Florida regna geris, proterve! </l>
<l>Confixa clavis in cruce bracchia</l>
<l>Tendit Redemptor, tu cupide scelus</l>
<l rend='indent'>Amplecteris, sectaris aurum</l>
<l rend='indent'>Divitiasque rapis cruentus. </l>
<pb id='s207' n='151'/>
<l>Quas ille plagas corpore sustinet?</l>
<l>Quis sacra flagrant membra doloribus?</l>
<l rend='indent'>Insana te ducit voluptas</l>
<l rend='indent'>Delicias reperire vafrum. </l>
<l>Tandem nocenti pectore discute,</l>
<l>Irate, labem. Numinis excitet</l>
<l rend='indent'>Ardor iacentem: ni revolvat</l>
<l rend='indent'>Te morientis amor, peristi.</l>
</lg>
</div2>
<div2 id='ReLW.06.17' n='17' type='poem'>
<head>XVII. CALUMNIA SPERNENDA.</head>
<lg met='alca'>
<l>Quid? fama mendax, maesta calumnia, </l>
<l>Verba innocentem laedere fors queant</l>
<l rend='indent'>Probrosa? Nil, Milo, timebis,</l>
<l rend='indent'>Si scelerum sine nube fulges. </l>
<l>Vano susurro cur animi tui</l>
<l>Tranquillitatem sollicitet metus?</l>
<l rend='indent'>Formidet immanis Cethegus</l>
<l rend='indent'>Et patriae Catilina pestis, </l>
<l>Dum consulis mens provida detegit</l>
<l>Ausus nefandos, insidias, dolos</l>
<l rend='indent'>Atque arma coniurata prodit</l>
<l rend='indent'>Patribus et populo Quiritum. </l>
<l>Isto tumultu quid trepidet Cato?</l>
<l>Quid Brutus insons, Cassius aut gemat?</l>
<l rend='indent'>Dum nulla pectus culpa mordet,</l>
<l rend='indent'>Supplicium timuisse stultum, </l>
</lg>
</div2>
<div2 id='ReLW.06.18' n='18' type='poem'>
<pb id='s208' n='152'/>
<head>XVIII. MAESTO TEMPORE NON INDULGENDUM AMORIBUS.</head>
<lg met='asc5'>
<l>Quo caecum retinet pectus amor? rumpere vincula,</l>
<l>Ah! tandem libeat sollicitae maesta cupidinis!</l>
<l>Quid crines nivei, quid roseae debilitant genae</l>
<l>Constantes animos, ingenium surripiunt grave? </l>
<l>An non tela times? falcem acuit mors, capiti imminet!</l>
<l>Nostris temporibus cuncta truci plena periculo:</l>
<l>Pestis, bella fremunt, dira fames mox aderit comes.</l>
<l>Non tristem sapiens excutiat corde libidinem? </l>
<l>Non mentes alio flectat amans, suspiciat polum</l>
<l>Ac sicut fragilem spernat humum lubricam harundinem?</l>
<l>Summis unda iugis praecipiti dum fluit impetu, </l>
<l>Secum saxa rapit, prata ferit, laeta sata eruit:</l>
<l>Sic aetas fugiens cuncta trahit, dissipat omnia,</l>
<l>Nos glaeba miseros et modico pulvere contegit.</l>
<l>Hinc arcum, pharetram, tela, faces linque Cupidinis </l>
<l>Et curas remove tam fatuas ambiguo statu:</l>
<l>Sit mentis potius grata salus atque animi nitor.</l>
</lg>
</div2>
<div2 id='ReLW.06.19' n='19' type='poem'>
<head>XIX. VESANUS AMOR DELUSUS.</head>
<lg met='asc2'>
<l>Quam fallax hominum furor, </l>
<l rend='indent'>Insanis facibus cum Cypridis calent!</l>
<l>Dives Nicoleon Clyten</l>
<l rend='indent'>Ardebat misere pauperis auguris </l>
<l>Uxorem roseis genis,</l>
<l rend='indent'>Laeta fronte, oculis dulce micantibus,</l>
<l>At Romae veteris parem</l>
<l rend='indent'>Matronis niveo flore pudoris et </l>
<pb id='s209' n='153'/>
<l>Probro cedere nesciam.</l>
<l rend='indent'>Amens ille domum circuit et fremit,</l>
<l>Sicut saepe lupus fame</l>
<l rend='indent'>Et dira rabie pressus ovilia </l>
<l>Circumlustrat, at ingredi</l>
<l rend='indent'>Audacem vigilum cura vetat canum.</l>
<l>Praesertim insidias struit</l>
<l rend='indent'>Summo mane, rosis dum variis nitet </l>
<l>Aurora et reserat diem.</l>
<l rend='indent'>Sed desideriis Melpomenes cliens</l>
<l>Obstat, dum studiis vacat</l>
<l rend='indent'>Et sacris celebrat carminibus deum. </l>
<l>Diris devovet hunc procus,</l>
<l rend='indent'>Qui numquam cupidum novit adulterum.</l>
<l>Sed percepit ubi omnia,</l>
<l rend='indent'>Se maturius ad Castalidum chorum, </l>
<l>Gratos contulit et libros.</l>
<l rend='indent'>Sic elusa Venus, sic Paphius puer:</l>
<l>Sic laudata fuit Clyte,</l>
<l rend='indent'>At turpe opprobrium Nicoleon tulit. </l>
</lg>
</div2>
<div2 id='ReLW.06.20' n='20' type='poem'>
<head>XX. AD TREBATIUM. NEC PAUPERTATEM NEC DIVITIAS OPTANDAS.</head>
<lg met='sapp'>
<l>Sorte contentus tenui, Trebati, </l>
<l>Exigas aevum, nimium nec optes</l>
<l>Persicas gazas Arabumve fulgens</l>
<l rend='indent'>Torqueat aurum: </l>
<l>Nec tamen pauper cupias videri</l>
<l>Pallio vili, tunica resuta,</l>
<l>Calceis ruptis, capitis vetusto</l>
<l rend='indent'>Tegmine fracto.</l>
<pb id='s210' n='154'/>
<l>Regis hoc votum sapientis olim,</l>
<l>Non egestatem nec opes petentis:</l>
<l>Quisquis his paret monitis, beatus</l>
<l rend='indent'>Omnibus horis. </l>
</lg>
</div2>
<div2 id='ReLW.06.21' n='21' type='poem'>
<head>XXI. AD CANDIDUM: VITANDAM ESSE TURBAM ARCANA SCRUTANTI.</head>
<lg met='asc4'>
<l>Si secreta dei, Candide, discere </l>
<l>Ortus et obitus noscere siderum</l>
<l rend='indent'>Suadet sancta cupido</l>
<l rend='indent'>Sphaerarumque volumina: </l>
<l>Urbani strepitum defugies fori</l>
<l>Secessumque petes, certius ut sacra</l>
<l rend='indent'>Possis luce potiri,</l>
<l rend='indent'>Caeli liberius frui. </l>
<l>Non turbis populi, turribus aut ducum</l>
<l>Mosi magnificis, monte sed avio</l>
<l rend='indent'>Cum rectore loquendi</l>
<l rend='indent'>Libertas superum fuit. </l>
<l>Non tecto Isacides conditus aureo</l>
<l>Luctatus niveo cum genio fuit,</l>
<l rend='indent'>Verum rure patenti</l>
<l rend='indent'>Et laetis nemorum comis. </l>
<l>Quam blandis regio nostra recessibus,</l>
<l>Quot silvis tacitis, fontibus eminet!</l>
<l rend='indent'>Huc te, Candide, confer</l>
<l rend='indent'>Et vive arbitrio poli. </l>
</lg>
</div2>
<div2 id='ReLW.06.22' n='22' type='poem'>
<pb id='s211' n='155'/>
<head>XXII. AD CLUSIUM: BENEFICIORUM OBLIVIO.</head>
<lg met='sapp'>
<l>Quid gemis, Clusi? quid acerba fata </l>
<l>Arguis? Dirae miseri clientis</l>
<l>An tibi quidquam noceant, profanae</l>
<l rend='indent'>Iurgia linguae? </l>
<l>At doles multum, benefacta plura</l>
<l>Prorsus ingrata periisse mente:</l>
<l>Quos tuis nutris opibus, superbas</l>
<l rend='indent'>Tollere cristas. </l>
<l>Vera, quae dicis. Quid enim recondam</l>
<l>Pectoris sensus? Sed amica vatis</l>
<l>Verba ne spernas: animo ferent so-</l>
<l rend='indent'>Lacia tristi. </l>
<l>Nostra vindictae potius parata</l>
<l>Semper est natura probrisque laeta,</l>
<l>Prona quam laudi: vitium revelat,</l>
<l rend='indent'>Celat honorem. </l>
<l>Haec lues primi sequitur parentis</l>
<l>Crimen, hanc duri retinent nepotes:</l>
<l>Fallitur, si quis meliora sperat</l>
<l rend='indent'>Moribus istis. </l>
</lg>
</div2>
<div2 id='ReLW.06.23' n='23' type='poem'>
<head>XXIII. MODESTIAE LAUS.</head>
<lg met='asc4'>
<l>Laudabunt alii Martia pectora, </l>
<l>Pugnas sanguineas, horrida proelia,</l>
<l rend='indent'>Forti robore dextras</l>
<l rend='indent'>Et mixtas lituis tubas:</l>
<pb id='s212' n='156'/>
<l>Me vultu gracili blanda modestia,</l>
<l>Demissis oculis ac niveis genis,</l>
<l rend='indent'>Simplex crine catena</l>
<l rend='indent'>Devinctum trahit aurea. </l>
<l>Odi praetumida fronte superbiam,</l>
<l>Fastum difficilem cedere nescium,</l>
<l rend='indent'>Sublimi ore rigorem </l>
<l rend='indent'>Et linguam super aethera. </l>
<l>Ponentem solium non humili prece,</l>
<l>Sed nisam meritis quis toleret? suis,</l>
<l rend='indent'>Ut Iudaeus Apella,</l>
<l rend='indent'>Orat dum Solymis deum. </l>
<l>Te, virgo, celebrat regia Caelitum,</l>
<l>Quae multum aucta tuis semper amoribus,</l>
<l rend='indent'>Te tellus veneratur,</l>
<l rend='indent'>Quamvis moribus insolens. </l>
<l>Exosus tumor est omnibus, attamen</l>
<l>Humanum genus hac adficitur nota,</l>
<l rend='indent'>Quod se subdere nolit,</l>
<l rend='indent'>Cristas tollere gestiat. </l>
<l>Clarum hinc, qua geniti simus origine</l>
<l>Et quo patre sati, scilicet ebrio</l>
<l rend='indent'>Fastu et proprio amore.</l>
<l rend='indent'>Nec mater melior fuit, </l>
<l>Quae pomum vetitum carpsit ab arbore</l>
<l>Orbis perniciem, delicium gulae:</l>
<l rend='indent'>Hinc mortalibus aegris</l>
<l rend='indent'>Deducta in subolem lues. </l>
<l>Ast, o diva, mei pectoris intima</l>
<l>Perlustra, Stygii flamina spiritus</l>
<l rend='indent'>Arce: sit mihi meta,</l>
<l rend='indent'>Quo ducit tua gloria. </l>
</lg>
</div2>
<div2 id='ReLW.06.24' n='24' type='poem'>
<pb id='s213' n='157'/>
<head>XXIV. MORTIS CONTEMPTUS.</head>
<lg met='asc3'>
<l>Tandem, Parca, veni, fila seca meae </l>
<l>Vitae longa satis, si vetitum tamen</l>
<l>Aeterni imperio non fuerit Patris,</l>
<l rend='indent'>Cuius numine cuncta stant </l>
<l>Aut lapsu in tenebras praecipiti ruunt.</l>
<l>Non mortem timeo, sit licet horrida</l>
<l>Aspectu, facie livida et ossibus</l>
<l rend='indent'>Maestum larva crepantibus. </l>
<l>Felici auspicio Virginis ast libet</l>
<l>Terras deserere et sidera scandere:</l>
<l>Haec sit subsidio, porrigat haec manum,</l>
<l rend='indent'>Ne turpi opprobrio cadam. </l>
<l>Supremi faveat gratia si dei</l>
<l>Et si mater opem praebeat optima,</l>
<l>Eluctabor in altum, haud metuam Stygem</l>
<l rend='indent'>Aut latrantem Erebi canem. </l>
<l>Tellus nigra vale, me nitidis polus</l>
<l>Laetum suscipiet sedibus. At novi</l>
<l>Quid cerno? niveum mutor in alitem?</l>
<l rend='indent'>Caelesti socior choro? </l>
</lg>
</div2>
<div2 id='ReLW.06.25' n='25' type='poem'>
<head>XXV. PAUCI AMICI.</head>
<lg met='sapp'>
<l>Omnibus praebe, Meliton, benignas </l>
<l>Semper aures ac faciles amicis,</l>
<l>Neminem tristi cupias superbe</l>
<l rend='indent'>Laedere vultu.</l>
<pb id='s214' n='158'/>
<l>Pectus at paucis aperi, silere</l>
<l>Turba te cogat potius profana,</l>
<l>Quae nihil ferme retinere novit,</l>
<l rend='indent'>Cuncta revelat. </l>
<l>Rarus est Theseus, Pylades, Orestes</l>
<l>Saeculo nostro: fidei tenacis</l>
<l>Est frequens nomen, sed imago picta,</l>
<l rend='indent'>Corpus inane. </l>
<l>Attamen solamen erit sodalis</l>
<l>Fidus et lectus meliore glaeba,</l>
<l>Cui diem mentis, nebulas et umbras</l>
<l rend='indent'>Pandere possis. </l>
<l>Hunc ama, donec fuerit superstes</l>
<l>Spiritus vitae nec opes beatas</l>
<l>Aestima pluris, tibi nec sit umquam</l>
<l rend='indent'>Carior uxor. </l>
</lg>
</div2>
<div2 id='ReLW.06.26' n='26' type='poem'>
<head>XXVI. FORTUNAE VICES.</head>
<lg met='alca'>
<l>Fortuna saevit, diripit omnia, </l>
<l>Quae possidebas, te tumulo prope</l>
<l rend='indent'>Admovit et dura ruina</l>
<l rend='indent'>Impulit, heu! veteres penates.</l>
<l>Non es, Trebati, qui fueras heri.</l>
<l>Nam dulce frontem destituit decus</l>
<l rend='indent'>Et prisca vultu non relucet</l>
<l rend='indent'>Gratia nec soliti nitores.</l>
<l>Muni virili pectora robore</l>
<l>Ac mente constans excipe verbera;</l>
<l rend='indent'>Vicisse te tandem iuvabit:</l>
<l rend='indent'>Sors timet intrepido nocere.</l>
<pb id='s215' n='159'/>
<l>Ut sol serenus nubila dissipat,</l>
<l>Tristes dolores gaudia lenient</l>
<l rend='indent'>Ventura: spes non segnis ore</l>
<l rend='indent'>Rideat ac minuat laborem. </l>
</lg>
</div2>
<div2 id='ReLW.06.27' n='27' type='poem'>
<head>XXVII. LAESO NON FIDENDUM.</head>
<lg met='alca'>
<l>Dulces amicos laedere ne velis </l>
<l>Verbo procaci vel dubio ioco:</l>
<l rend='indent'>Iniuriarum sensus acer,</l>
<l rend='indent'>Mente manent avida repostae. </l>
<l>Vindicta pectus concitat et dolor</l>
<l>Accendit iram visceribus trucem:</l>
<l rend='indent'>Urit cupido, flamma saevit,</l>
<l rend='indent'>Dum renovatur atrox venenum. </l>
<l>Quemcumque sic offenderis, haud tuis</l>
<l>Credas futurum casibus utilem:</l>
<l rend='indent'>Fallere multum, oblivione</l>
<l rend='indent'>Si probra censueris sepulta. </l>
<l>Offensa quamvis sit levis, haud fidem</l>
<l>Praestabis umquam; nam propriam aestimat</l>
<l rend='indent'>Iniuriam quivis acerbam</l>
<l rend='indent'>Atque animo memori recondit. </l>
<l>Non ultionem differet ira, ubi</l>
<l>Occasionem simplicitas tua</l>
<l rend='indent'>Praebebit atque arcana cordis</l>
<l rend='indent'>Consilio fatuo recludet. </l>
</lg>
</div2>
<div2 id='ReLW.06.28' n='28' type='poem'>
<pb id='s216' n='160'/>
<head>XXVIII. PAX OPTATUR SINCERA, NON DOLOSA.</head>
<lg met='alcm'>
<l>Mundi firma salus, terram, Pax alma, beatis </l>
<l rend='indent'>Deliciis quae spargis Olympi,</l>
<l>Cur laetum vultus condit decus invida nubes,</l>
<l rend='indent'>Bellis nos involvit acerbis? </l>
<l>Cincta Megaera caput nigris serpentibus agros</l>
<l rend='indent'>In nostros letale venenum</l>
<l>Diffundit: lacero maestum Germania crine</l>
<l rend='indent'>Ingemit et sua funera deflet. </l>
<l>Audaces per plana ruunt, per et aspera turmae,</l>
<l rend='indent'>Castra locant in litore Rheni.</l>
<l>Moenia, quae quondam fulserunt turribus altis,</l>
<l rend='indent'>Nunc propria sunt clade sepulta. </l>
<l>Hostilis rabies ferro dum saevit et igne,</l>
<l rend='indent'>Iniusto urbes Marte cremantur.</l>
<l>Europae domini, dum vos discordia tetra</l>
<l rend='indent'>Exagitat, non damna videtis, </l>
<l>Non crebras caedes, quas orbi perfida dextra</l>
<l rend='indent'>Regum adfert, non vulnera caeci?</l>
<l>Fallaci, quem ductor agit, gaudete triumpho,</l>
<l rend='indent'>Servitio sed colla parate. </l>
<l>Thracia templa nitent spoliis atque Africa regna</l>
<l rend='indent'>Christiadum, vos Gallica sceptra</l>
<l>Dum colitis, quis Odrysii sunt foedere nexi et</l>
<l rend='indent'>Nondum plenae cornua Lunae. </l>
<l>Ah! pereat, quicumque fidem servare tyrannis</l>
<l rend='indent'>Et potuit delere propinquos!</l>
<l>Candida Pax redeas non mendax ore doloso,</l>
<l rend='indent'>Ut decepit Belgica nuper. </l>
<l>Quod si difficilis fueris, certare iuvabit,</l>
<l rend='indent'>Non specioso nomine falli.</l>
</lg>
</div2>
<div2 id='ReLW.06.29' n='29' type='poem'>
<pb id='s217' n='161'/>
<head>XXIX. AMORI NON FIDENDUM.</head>
<lg met='alca'>
<l>Ardes amoenae Chloridos ignibus, </l>
<l>Quae vere dulci laetitiam parit</l>
<l rend='indent'>Totamque se flammae remittit</l>
<l rend='indent'>Arbitrio gravis et pudica.</l>
<l>Nec tu puellae virgineum iubar</l>
<l>Auferre tentas, sed magis insitas</l>
<l rend='indent'>Augere virtutes laboras</l>
<l rend='indent'>Et niveos decorare mores.</l>
<l>'Absit profanus, quisquis adultero</l>
<l>Spectare formam lumine gestiet:</l>
<l rend='indent'>Nobis placebit sanctus ardor,</l>
<l rend='indent'>Candida simplicitas movebit.'</l>
<l>Sic absque sensu, Marce, libidinis</l>
<l>Servire possis femineo choro,</l>
<l rend='indent'>Si nulla te seducat aura,</l>
<l rend='indent'>Blanditiis capiare nullis. </l>
<l>Est casta Chloris: muneribus tamen</l>
<l>Quo non protervus pelliciat procus?</l>
<l rend='indent'>Ne fide, famam saepe nympha</l>
<l rend='indent'>Prostituit revoluta nummis. </l>
</lg>
</div2>
<div2 id='ReLW.06.30' n='30' type='poem'>
<head>XXX. COMOEDIAE LEGES.</head>
<lg met='sapp'>
<l>Comicus dici petis et theatro </l>
<l>Fabulam ludis salibus Terenti,</l>
<l>Accii, Plauti numeros iocosos</l>
<l rend='indent'>Addere sollers.</l>
<pb id='s218' n='162'/>
<l>Sed cave faecem ne imitere plebis:</l>
<l>Sordido scenam violare scurra</l>
<l>Turpe nec verbis nimis obsoletis</l>
<l rend='indent'>Convenit uti. </l>
<l>Sit suus dictis modus ac venustas,</l>
<l>Limites serua teneri pudoris :</l>
<l>Callidus partes habeat Cupido,</l>
<l rend='indent'>Sed sine labe. </l>
<l>Ne tuam famam populo facetus</l>
<l>Prodigas, ne te Veneris nepotem</l>
<l>Differat rumor, memor abstinebis</l>
<l rend='indent'>Voce probrosa. </l>
<l>Fabulae nodis variis ligentur,</l>
<l>Finis ast omnes lepide resolvat.</l>
<l>Lubricum vita, dubium hinc periclum:</l>
<l rend='indent'>Dilige honestum. </l>
</lg>
</div2>
<div2 id='ReLW.06.31' n='31' type='poem'>
<head>XXXI. AMORE DIVINO MENS FLAGRANS.</head>
<lg met='alca'>
<l>Telis amoris saucia mens ,veni, </l>
<l>Dilecte' clamat ,Sponse, veni: moras,</l>
<l rend='indent'>Heu! nectis et saevo dolore</l>
<l rend='indent'>Ad tumulum mea trudis ossa. </l>
<l>Languesco pulchra maesta cupidine</l>
<l>Cordisque fibrae vulneribus tument:</l>
<l rend='indent'>Succurre, dulcis Sponse! Differs?</l>
<l rend='indent'>In cineres abeo et favillas. </l>
<l>Nil terra, caelum, nil mare possidet</l>
<l>Te praeter unum, quod placeat mihi.</l>
<l rend='indent'>Te quaero solum, te reposco,</l>
<l rend='indent'>Pectoris o dubii voluptas!</l>
<pb id='s219' n='163'/>
<l>Audis querelas? an sibi somnia</l>
<l>Fingunt amantes? huc propera, vola,</l>
<l rend='indent'>Noctis tenebras ut resolvas</l>
<l rend='indent'>Atque animi trepidantis umbras. </l>
</lg>
</div2>
<div2 id='ReLW.06.32' n='32' type='poem'>
<head>XXXII. MINIMA NON SPERNENDA.</head>
<lg met='sapp'>
<l>Magna parvis principiis subinde </l>
<l>Orta miramur, tenui labores</l>
<l>Horridos causa, placida quiete</l>
<l rend='indent'>Proelia dura. </l>
<l>Tutus est numquam, resecare quisquis</l>
<l>Neglegit primum vitium: cupido</l>
<l>Latius serpit, scelus inde crescit</l>
<l rend='indent'>Viribus auctum. </l>
<l>Fonte sic flumen modico per amplas</l>
<l>Labitur valles, renuit minore</l>
<l>Alveo stringi, patitur nec arto</l>
<l rend='indent'>Limite claudi. </l>
<l>Frigido nubes minimae vapore</l>
<l>Solis attractu coeunt, sed imbrem</l>
<l>Maximum fundunt glacie, procellis,</l>
<l rend='indent'>Grandine mixtum. </l>
<l>Arborem ramis patulis et altis</l>
<l>Proximum caelo caput extulisse</l>
<l>Cernis: an non virga fuit minuta?</l>
<l rend='indent'>Tempore crevit. </l>
<l>Parva ne spernas, moneo, nec ausis</l>
<l>Vilibus rebus pretium negare:</l>
<l>Cuncta se tandem cumulant et aetas</l>
<l rend='indent'>Robore fulcit. </l>
</lg>
</div2>
<div2 id='ReLW.06.33' n='33' type='poem'>
<pb id='s220' n='164'/>
<head>XXXIII. PECCATI HORROR.</head>
<lg met='asc3'>
<l>Peccatum timeo fulmine saevius, </l>
<l>Serpentum Stygio tetrius agmine,</l>
<l>Plagis, vulneribus peius atrocibus,</l>
<l rend='indent'>Leto perniciosius. </l>
<l>Hoc caeli recipi sedibus aureis</l>
<l>Et lustrare oculis gemmea moenia</l>
<l>Aspectuque frui (quid melius?) dei</l>
<l rend='indent'>Errantes animos vetat. </l>
<l>Alcides domuit monstra ferocia,</l>
<l>Hydram, Geryonem, tergeminum canem,</l>
<l>Antaeum Libyes terrificum nefas,</l>
<l rend='indent'>Pacavit nemus Arcadum : </l>
<l>Quisquis pestiferam vicerit hanc luem,</l>
<l>Fortis maior erit viribus Herculis,</l>
<l>Sternet Tisiphonen atque Erebi minas</l>
<l rend='indent'>Sancto robore subruet.</l>
<l>O divi, scelerum noxia sit procul</l>
<l>Nostris pectoribus. Me pietas, fides</l>
<l>Atque Astraea regat. Sio metuam nihil,</l>
<l rend='indent'>Etsi mundus inhorreat.</l>
</lg>
</div2>
<div2 id='ReLW.06.34' n='34' type='poem'>
<head>XXXIV. S. BARBARA VIRGO ET MARTYR.</head>
<lg met='alca'>
<l>Castae puellae dum canimus decus, </l>
<l>Longe recedant cum Satyris capri:</l>
<l rend='indent'>Effrenis atque audax libido</l>
<l rend='indent'>Cum niveo male stat pudore. </l>
<l>Non te parentis blanditiae trahunt,</l>
<l>Non flagra terrent, non rigor aut minae:</l>
<l rend='indent'>Immota perstas rupis instar,</l>
<l rend='indent'>Quam pelagi ferit unda crebra. </l>
<pb id='s221' n='165'/>
<l>Augusta ducit te Triados fides,</l>
<l>Hinc celsa turris lumine triplici</l>
<l rend='indent'>Effulget: obscura haec imago,</l>
<l rend='indent'>Numen ut indicet aeviternum. </l>
<l>Non triste ferrum, quod secat ubera,</l>
<l>Quae membra adurunt, non metuis faces</l>
<l rend='indent'>Munita caelesti nitore</l>
<l rend='indent'>Et radiis patriae perennis. </l>
<l>Festina Sponsi dum thalamos petis,</l>
<l>Dextra cruenta te genitor necat</l>
<l rend='indent'>Diraque percussam securi</l>
<l rend='indent'>Sidereum recipit theatrum. </l>
<l>Ex quo clientes respicis ac faves,</l>
<l>Cum morte dum luctantur, et eripis</l>
<l rend='indent'>Orco frementi, sempiterna</l>
<l rend='indent'>Luce frui ut valeant beati. </l>
</lg>
</div2>
<div2 id='ReLW.06.35' n='35' type='poem'>
<head>XXXV. NUNQUAM SUPERBIENDUM.</head>
<lg met='alca'>
<l>'Attolle cristas, sume superbiam' </l>
<l>Sic, Prisce, suades. Quae ratio iubet?</l>
<l rend='indent'>Quis legibus paret tumoris?</l>
<l rend='indent'>Quis niveas tabulas refiget? </l>
<l>'Non cernis, omnes officio levi</l>
<l>Ut glorientur? munere publico</l>
<l rend='indent'>Se plurimi iactent feroces,</l>
<l rend='indent'>Astra super cupiant volare?' </l>
<l>Sed Daedaleo more quis effugit</l>
<l>Minoa durum? Conspicis Icaros</l>
<l rend='indent'>Quam plurimos mergi profundo</l>
<l rend='indent'>Verticibusque maris recondi. </l>
<pb id='s222' n='166'/>
<l>Non parcit ulli fama volubilis,</l>
<l>Non aula, quamvis sit gradus altior:</l>
<l rend='indent'>Sublime culmen dignitatis</l>
<l rend='indent'>Invidiae patet ac ruinae. </l>
<l>Mentem modestam laedere nescia</l>
<l>Fortuna dira cuspide proterit</l>
<l rend='indent'>Pectus superbum. Rebus artis</l>
<l rend='indent'>Quos animi miseret tumentis? </l>
</lg>
</div2>
<div2 id='ReLW.06.36' n='36' type='poem'>
<head>XXXVI. LAUS VINI.</head>
<lg met='asc2'>
<l>Audax Iapeti genus </l>
<l rend='indent'>Ignem cum aetheria surripuit domo,</l>
<l>Clausa in pyxide gemmea</l>
<l rend='indent'>Pandorae manibus turba fuit mali, </l>
<l>Ex qua protinus exiit</l>
<l rend='indent'>Morborum omne genus, taedia, servitus,</l>
<l>Paupertas, senium, labor,</l>
<l rend='indent'>Luctus funereus, dura fames, furor </l>
<l>Et mixtus lacrimis dolor.</l>
<l rend='indent'>Inter damna tamen pessima erat sitis,</l>
<l>Quae labris tulit aridis</l>
<l rend='indent'>Et siccis nimium faucibus haud leve </l>
<l>Quondam supplicium. Licet</l>
<l rend='indent'>Largirentur aquas limpida flumina</l>
<l>Et fontes laticum satis,</l>
<l rend='indent'>Dedignati homines sunt, quia ceteris </l>
<l>Communes animalibus.</l>
<l rend='indent'>Adflictis Bromius solus erat salus</l>
<l>Hinc mortalibus, aureo</l>
<l rend='indent'>Quando vase potens distribuit merum, </l>
<l>Quod primus reperit deus,</l>
<l rend='indent'>Atque orbem docuit laetitiae dator</l>
<l>Vino tristia pellere,</l>
<l rend='indent'>Terreno dubias mergere nectare </l>
<pb id='s223' n='167'/>
<l>Mentis sollicitudines.</l>
<l rend='indent'>Visu dulce, ioci, gaudia, lenis et</l>
<l>Risus dum cyathis natant.</l>
<l rend='indent'>Quid nobis melius iam niveis comis </l>
<l>Quam diffundere Caecubum?</l>
<l rend='indent'>Saeclis, quod madidus saepe fuit mero,</l>
<l>Vixit rex Pylius tribus:</l>
<l rend='indent'>Exemplum veteris pelliciat viri. </l>
</lg>
</div2>
<div2 id='ReLW.06.37' n='37' type='poem'>
<head>XXXVII. CURAE VITANDAE.</head>
<lg met='alca'>
<l>Dulcis Lubenti, cur animo graves </l>
<l>Curas modesto concipis? anxio</l>
<l rend='indent'>Quare fatigaris labore,</l>
<l rend='indent'>Cum faveat popularis aura? </l>
<l>Cum mole te rex difficili levet</l>
<l>Nec pondus ullum nunc umeros premat,</l>
<l rend='indent'>Cervice cur sudes onusta</l>
<l rend='indent'>Et trepidis agiteris umbris? </l>
<l>Tranquillitatis lex iuvet unica :</l>
<l>Fiat voluntas numinis omnibus</l>
<l rend='indent'>In rebus. Haec menti serenos</l>
<l rend='indent'>Sola dies tribuet per aevum. </l>
</lg>
</div2>
<div2 id='ReLW.06.38' n='38' type='poem'>
<head>XXXVIII. AD IULIUM. LIBERALITATIS LAUS.</head>
<lg met='sapp'>
<l>Dona, quae mittis veteri sodali, </l>
<l>Ne tibi credas peritura, Iuli :</l>
<l>Haec erunt mentis monumenta sanctae,</l>
<l rend='indent'>Foedus amoris. </l>
<pb id='s224' n='168'/>
<l>Abditas claustris quid opes reserves,</l>
<l>Arca congestum tueatur aurum,</l>
<l>Munus heredi cupido, latenti</l>
<l rend='indent'>Praemia furi? </l>
<l>Dum licet, vivus bene fac amicis:</l>
<l>Fila cum Clotho resecabit atra,</l>
<l>Nemini quidquam tribues, merendi</l>
<l rend='indent'>Ianua clausa. </l>
<l>Moribus sparget tumulum iuventus</l>
<l>Tristis atque 'heros animi paterni</l>
<l>Hic situs' dicet 'Pyliam senectam</l>
<l rend='indent'>Vincere dignus.'</l>
</lg>
</div2>
</div1>
<div1 id='ReLW.07' n='7' type='book'>
<pb id='s225'/>
<head>SILVARUM LIBER II.</head>
<pb id='s226'/>
<gap desc='blank space' resp='sampling'/>
<div2 id='ReLW.07.01' n='1' type='poem'>
<pb id='s227'/>
<head>I. LAUS CASTITATIS.</head>
<lg met='alca'>
<l>Aequent comantes sideribus rosas, </l>
<l>Tollant in altum, quos rubor allicit</l>
<l rend='indent'>Et Cypridis ferale vulnus,</l>
<l rend='indent'>Dum teneros male deflet ignes: </l>
<l>Me castitatis candida lilia</l>
<l>Et puriores lacte iuvant nives,</l>
<l rend='indent'>Me limpidis crystallus undis</l>
<l rend='indent'>Et vitrei sine faece rivi. </l>
<l>Arridet albens Caelitibus toga,</l>
<l>Quam nulla labes sordibus imbuit</l>
<l rend='indent'>Nec decoloravere fuci</l>
<l rend='indent'>Sidoniove nitet veneno. </l>
<l>Castae Tonanti grata modestia</l>
<l>Et cura mentis ; nam superis parem</l>
<l rend='indent'>Sortita honorem dulce ridenti</l>
<l rend='indent'>Emicat ore pudica nympha. </l>
<l>Secura ludit tela Cupidinis</l>
<l>Atque iram et arcum: nescia criminis</l>
<l rend='indent'>Contemnit insanum furorem</l>
<l rend='indent'>Et pedibus generosa calcat. </l>
<l>'Quo tendis audax? vivere legibus</l>
<l>Fixis recusas nec sequeris deum?'</l>
<l rend='indent'>Inclamat Orcus. 'Siste gressum;</l>
<l rend='indent'>Cur iuvenes male perdis annos?' </l>
<pb id='s228' n='172'/>
<l>'Nec sperno leges, quas posuit deus'</l>
<l>Infit virago: 'sanctior incitat</l>
<l rend='indent'>Pectus Cupido nec proterve</l>
<l rend='indent'>Arbitrio monitisve Olympi </l>
<l>Demens resisto. Sic iubet aethere</l>
<l>Delapsus alto virgineum in sinum</l>
<l rend='indent'>Orbis Redemptor: suspicari</l>
<l rend='indent'>An licitum docuisse falsa?' </l>
<l>'Absiste coeptis' sic monuit vetus</l>
<l>Me turba vatum. 'Vana quid oggeris?</l>
<l rend='indent'>Fuso puellae quot cruore</l>
<l rend='indent'>Tam niveam statuere normam? </l>
<l>Caelum haec decebat gloria; non enim</l>
<l>Corrupta novit talia foedera</l>
<l rend='indent'>Et iura tellus' Carne mersum</l>
<l rend='indent'>Hoc homines latuisset aurum, </l>
<l>Ni providentis vis sapientiae</l>
<l>Pandisset orbi. Spiritibus sacris</l>
<l rend='indent'>Aequalis, astris par pudici</l>
<l rend='indent'>Est decoris pius aemulator. </l>
<l>Ridens caducos sub pedibus premit,</l>
<l>Quicumque sanctis flagrat amoribus,</l>
<l rend='indent'>Et lubricos aestus perosus</l>
<l rend='indent'>Aetheriis sua corda flammat. </l>
<l>Bis ter beatus, liber ab omnibus</l>
<l>Vinclis, dolosis et Veneris plagis,</l>
<l rend='indent'>Assistit aris et micantes</l>
<l rend='indent'>Sollicitat sine fine stellas. </l>
<l>Nutrire pulchrum corpore lilia,</l>
<l>Sed dimicandum est: ni superas, cadis.</l>
<l rend='indent'>Ast astra robur, quisquis ausit,</l>
<l rend='indent'>Suppeditant validasque vires. </l>
<pb id='s229' n='173'/>
<l>Praeclara quae sunt, ardua sunt simul.</l>
<l>Multo triumphant sanguine milites:</l>
<l rend='indent'>Audaciam a casu resumunt</l>
<l rend='indent'>Atque animum a trepido tumultu.</l>
<l>Quemcumque dulcis ducit adorea,</l>
<l>Invadat hostem caedere pertinax:</l>
<l rend='indent'>Victoriae celsum trophaeum</l>
<l rend='indent'>Quis statuit, nisi victor armis?</l>
</lg>
</div2>
<div2 id='ReLW.07.02' n='2' type='poem'>
<head>II. AD PRISCUM: SIMULATA VIRTUS.</head>
<lg met='sapp'>
<l>Non tibi virtus, sed imago tantum, </l>
<l>Prisce, virtutis radiat modesto</l>
<l>Ore, non verus, simulatus ardor</l>
<l rend='indent'>Pectore caeli. </l>
<l>Ducit insanum popularis aura:</l>
<l>Publico quaeris gravior senatu,</l>
<l>Moribus vulgo niveus videri,</l>
<l rend='indent'>Crimine liber. </l>
<l>Vita privatim vitio laborat</l>
<l>Fraudibus miscens Cypridis venenum,</l>
<l>Turgidis versans cyathis Lyaeum</l>
<l rend='indent'>Noctis in umbra. </l>
<l>Ficta non durant. Animum dolosum</l>
<l>Saepe frons prodit, cupidum labella:</l>
<l>Quem iuvat verum, meliora tandem</l>
<l rend='indent'>Fata sequentur. </l>
</lg>
</div2>
<div2 id='ReLW.07.03' n='3' type='poem'>
<pb id='s230' n='174'/>
<head>III. MUSAE PER ORBEM VAGAE.</head>
<lg met='alca'>
<l>Doctas virenti Pierides iugo </l>
<l>Sudore vates quaerimus irrito,</l>
<l rend='indent'>Frustra salutamus loquaces</l>
<l rend='indent'>Et placidas sine lite lymphas. </l>
<l>Dudum canorum Thespiades nemus</l>
<l>Liquere maestae: torvo ubi Thracia</l>
<l rend='indent'>Stragis cruentae luna vultu</l>
<l rend='indent'>Signa dedit, trepidas vetusta </l>
<l>Exegit artes Phocide. Ad ultimos</l>
<l>Illae Britannos, Pannonas et Getas</l>
<l rend='indent'>Septemque subiectos Trioni</l>
<l rend='indent'>Ad Batavos, Morinos, Suecos </l>
<l>Solum dolentes vertere patrium</l>
<l>Fugere. Nomen fons Aganippidum</l>
<l rend='indent'>Inane tantum: Cirrha, Pindus</l>
<l rend='indent'>Somnia, Pegasei unda rivi. </l>
<l>Errant per orbem. Teutones aedibus</l>
<l>Et Celtiberi suscipiunt vagas:</l>
<l rend='indent'>Et tecta dignantur subire,</l>
<l rend='indent'>Cum tepidos ciet Auster imbres. </l>
<l>Hinc turba vatum: fila videlicet</l>
<l>Arguta donant hospitibus lyrae</l>
<l rend='indent'>Dirosve iambos aut decentes</l>
<l rend='indent'>Cum lacrimis elegos rependunt. </l>
</lg>
</div2>
<div2 id='ReLW.07.04' n='4' type='poem'>
<head>IV. AD CLEOBULUM: FORTUNAE NON FIDENDUM.</head>
<lg met='sapp'>
<l>Orbe consistis, Cleobule, celso </l>
<l>Sortis ardentis : populus veretur</l>
<l>Et genu curvo proceres amicum</l>
<l rend='indent'>Regis adorant. </l>
<pb id='s231' n='175'/>
<l>Aura ne tollat nimium secunda ;</l>
<l>Lapsus est praeceps: apices citatum</l>
<l>Proruit fulmen, solet ima summis</l>
<l rend='indent'>Vertere numen. </l>
<l>Turbidum ventis, tumidum procellis</l>
<l>Regia est aequor : dubiis carinae</l>
<l>Fluctibus ludunt, scopuli frequentes</l>
<l rend='indent'>Et vada caeca. </l>
<l>In latus trudente Aquilone puppis</l>
<l>Vergit obliquum, Notus inde toto</l>
<l>Impetu mergit cumulove diro</l>
<l rend='indent'>Sternit harenae. </l>
<l>Hinc dolor, luctus, gemitus et irae;</l>
<l>Tutus his undis animus modestus :</l>
<l>Turbinem nullum metuit nec Austri</l>
<l rend='indent'>Murmura rauca. </l>
</lg>
</div2>
<div2 id='ReLW.07.05' n='5' type='poem'>
<head>V. AD CRISPUM: MORES SUPERBOS PHILOSOPHO NON CONVENIRE.</head>
<lg met='alca'>
<l>Blandiris amens et nimium tui </l>
<l>Fisus superbis dotibus ingeni:</l>
<l rend='indent'>Depone fastum, contumaci</l>
<l rend='indent'>Nec placeas tibi fronte, Crispe. </l>
<l>Caliginosa nube tegit deus,</l>
<l>Arcana rerum; mitte ferociam:</l>
<l rend='indent'>Occulta naturae latentis</l>
<l rend='indent'>Nemo proba sine mente discit. </l>
<l>Scrutaris ardens ignea sidera</l>
<l>Ac Cynthia ingens qua niteant face</l>
<l rend='indent'>Ventisve lunave intumescens</l>
<l rend='indent'>Indomito fremat aequor aestu? </l>
<pb id='s232' n='176'/>
<l>Quae causa, celsae praecipites ruunt</l>
<l>Cum strage turres? abditus an Notus</l>
<l rend='indent'>Commota fundamenta vertit,</l>
<l rend='indent'>An crepitans ruit imber arces? </l>
<l>Et cur cometes sanguinea rubet</l>
<l>Virga timendus? quid gemini polo</l>
<l rend='indent'>Soles minantur? cum benigna</l>
<l rend='indent'>Stella Iovis, Veneris quod astrum? </l>
<l>Atque unde rerum tot variat vices</l>
<l>Natura mater? degenerat suo</l>
<l rend='indent'>Proles parente et fulmen altas</l>
<l rend='indent'>Concutit immodicasque quercus? </l>
<l>Haec, Crispe, frustra quaeris et anxio</l>
<l>Sudore pectus discrucias miser,</l>
<l rend='indent'>Oblitus armorum et severo</l>
<l rend='indent'>Sollicitos animi tumultus </l>
<l>Arcere freno nescius. Abditas</l>
<l>Quid scire causas? Sume modestiam,</l>
<l rend='indent'>Absterge rugas tristis oris</l>
<l rend='indent'>Et faciles sine labe mores </l>
<l>Assuesce tandem. Vana scientia,</l>
<l>Iucunditatis ni sale condias:</l>
<l rend='indent'>Urbanitatis temperentur</l>
<l rend='indent'>Legibus asperiora Stoae. </l>
</lg>
</div2>
<div2 id='ReLW.07.06' n='6' type='poem'>
<head>VI. CRAPULAE NON INDULGENDUM.</head>
<lg met='sapp'>
<l>Caecubum poscis, cyathos capaces </l>
<l>Mergis in ventrem tumidum, Menander,</l>
<l>Ac fides dulces liquido resumis</l>
<l rend='indent'>Numine plenus.</l>
<pb id='s233' n='177'/>
<l>Sed labant vino digiti repente,</l>
<l>Lingua torpescit, nebulis teguntur</l>
<l>Lumina, obscurum gemina refulget</l>
<l rend='indent'>Luce cubile. </l>
<l>Oderis Bacchum, malesane vates,</l>
<l>Mente si sancta cupias potiri,</l>
<l>Frontis et florente iuvent honores</l>
<l rend='indent'>Vere iuventae. </l>
<l>Crapulam vites: nimios labores</l>
<l>Haec parit membris, animo dolores,</l>
<l>Haec sacris numquam studiis amica</l>
<l rend='indent'>Nescit Olympum: </l>
<l>Laudis haec tumba, ingenii Charybdis.</l>
<l>Attamen magnis miseri paramus</l>
<l>Sumptibus damnum: pigeat Falerno</l>
<l rend='indent'>Perdere nummos! </l>
</lg>
</div2>
<div2 id='ReLW.07.07' n='7' type='poem'>
<head>VII. POETA LASCIVUS.</head>
<lg met='alca'>
<l>Multo Lyaeo quod canis ebrius </l>
<l>Carmen, Melander? quos aperis dolos</l>
<l rend='indent'>Vafros amantum? quo veneno</l>
<l rend='indent'>Imbuis ingenium iuventae? </l>
<l>Iam vergit aetas in senium tua,</l>
<l>Mixti capillis sunt nivei nigris,</l>
<l rend='indent'>Infesta tussis prodit aegri</l>
<l rend='indent'>Corporis haud facilem laborem. </l>
<l>A fabularum, suadeo, ludicris</l>
<l>Absiste tandem: gloria nam levis</l>
<l rend='indent'>E Cypridis prodit cubili</l>
<l rend='indent'>Aut dubiis pueri sagittis. </l>
<pb id='s234' n='178'/>
<l>Est Musa virgo: prostitui negat;</l>
<l>Nec verba praetextata placent deo,</l>
<l rend='indent'>Qui crinibus fulget decoris</l>
<l rend='indent'>Et radiis Helicona lustrat. </l>
<l>Lasciva mentem pagina commovet,</l>
<l>Accendit igni pectora mollia;</l>
<l rend='indent'>Serpit cupido caeca venis</l>
<l rend='indent'>Et ciet ambiguos tumultus. </l>
<l>Caeli choreas, sidereas magis</l>
<l>Flammas decebit, proelia Martyrum</l>
<l rend='indent'>Cantare vatem, quo perennis</l>
<l rend='indent'>Vertice consideat corona. </l>
<l>Sunt castitatis lilia, non rosae</l>
<l>Gratae Diones: has fugit ocius,</l>
<l rend='indent'>Qui tendit ad sublime culmen,</l>
<l rend='indent'>Ut nitidis societur astris. </l>
</lg>
</div2>
<div2 id='ReLW.07.08' n='8' type='poem'>
<head>VIII. AD MELETIUM: NEMINEM INIURIA LACESSENDUM.</head>
<lg met='sapp'>
<l>Ne probris quemquam, Meleti, lacessas, </l>
<l>Vocis aut pungas stimulis acerbae,</l>
<l>Ne tui famam laceres amici</l>
<l rend='indent'>Dente maligno. </l>
<l>Foeda res sic solvere frena linguae,</l>
<l>Parcat ut nulli, sed equis citatis</l>
<l>Et levi curru properet cruentum</l>
<l rend='indent'>Spargere virus. </l>
<l>Causa ne fias cuiquam doloris,</l>
<l>Dirus aut crabro veluti susurres,</l>
<l> Ne domi turbes placidam quietem</l>
<l rend='indent'>Iurgia miscens. </l>
<pb id='s235' n='179'/>
<l>Ne foris dicare calumniator</l>
<l>Iudicis pulsans rigidi tribunal.</l>
<l>Nemini, virtutis apex, licenter</l>
<l rend='indent'>Velle nocere. </l>
</lg>
</div2>
<div2 id='ReLW.07.09' n='9' type='poem'>
<head>IX. ADFECTUUM MODERATIO.</head>
<lg met='alca'>
<l>Exsurge tandem, pone modum tuis </l>
<l>Adfectuum, mens, turbinibus deo</l>
<l rend='indent'>Victura posthac et severa</l>
<l rend='indent'>Lege vagos cohibe tumultus. </l>
<l>Exempla ducunt crebra cupidinis,</l>
<l>Audacis irae vel facis impiae,</l>
<l rend='indent'>Vindicta dum laesos tyrannos</l>
<l rend='indent'>Assiduo stimulat furore. </l>
<l>Non perspicis, quae simplicitas micet</l>
<l>In fronte Turni candidior nive?</l>
<l rend='indent'>Peiora cur tantum aemularis</l>
<l rend='indent'>Atque oculis meliora sordent? </l>
<l>Quid Zeno dicat, quid iubeat Plato,</l>
<l>Nescire fingis. Quid simulas? Tumor</l>
<l rend='indent'>Cum te lacessit, cuncta fiunt</l>
<l rend='indent'>Arbitrio popularis aurae. </l>
<l>Non sic vetustas enituit: fides</l>
<l>Sincera, candor pectoris integri</l>
<l rend='indent'>Atque innocentis fulsit, ardor</l>
<l rend='indent'>Numinis incoluit penates. </l>
<l>Virtutem avorum, posteritas, cole:</l>
<l>Horum nepotes alliciat iubar</l>
<l rend='indent'>Ad gloriam et praeclara facta,</l>
<l rend='indent'>Ad decus eximiosque honores. </l>
<pb id='s236' n='180'/>
<l>Exstingue flammam, quae vitium imperat</l>
<l>Et labe corpus turpiter inquinat;</l>
<l rend='indent'>Compesce livoris venenum</l>
<l rend='indent'>Ac tetricas odii favillas. </l>
<l>Adfectus haud est noxius aut nefas,</l>
<l>Qui sese honesti limite continet;</l>
<l rend='indent'>Sed cum modesto a tramite errat,</l>
<l rend='indent'>Iam dubius: reprimatur ignis.</l>
</lg>
</div2>
<div2 id='ReLW.07.10' n='10' type='poem'>
<head>X. AD VENUSINUM. AMOREM IUVENTUTI NOCERE.</head>
<lg met='sapp'>
<l>Pone vesanos animi tumultus, </l>
<l>Pone funestas, Venusine, flammas:</l>
<l>Liberum maestis Cypridis catenis</l>
<l rend='indent'>Te tibi redde. </l>
<l>Non iuvat ridens Erycina mentem</l>
<l>Nec levat magni stimulos doloris:</l>
<l>Ni fugis, frontem minuet venustam,</l>
<l rend='indent'>Oris honorem. </l>
<l>Alligat duris miserum Cupido</l>
<l>Vinculis, demens bene velle cuidam,</l>
<l>Tela dum torquet, facibus ferocit:</l>
<l rend='indent'>Credis amorem? </l>
<l>Falleris. Dirum male cautus ignem</l>
<l>Dum sinu nutris, periit iuventus:</l>
<l>Tutius sane colubrum foveres</l>
<l rend='indent'>Frigore pressum. </l>
<l>Lacrimis vultum quotiens rigabis</l>
<l>Et gemes annos abiisse primos,</l>
<l>Cum decus carpet roseum genarum</l>
<l rend='indent'>Serior aetas! </l>
<pb id='s237' n='181'/>
<l>Nauta sed frustra sua damna deflet,</l>
<l>Dum rapit quassam pelagus carinam</l>
<l>Et Notus toto Boreasque ponto</l>
<l rend='indent'>Proelia miscent.</l>
</lg>
</div2>
<div2 id='ReLW.07.11' n='11' type='poem'>
<head>XI. EX PERSONA MELANDRI, QUI GAUDEBAT SE VULTU NIGRO ESSE ET CONTEMNEBAT CANDIDUM.</head>
<lg met='alca'>
<l>Credamne? Vultu me speculum nigro </l>
<l>Pingit protervum atque Aethiopum genus</l>
<l rend='indent'>Clamant amici: calculum unda,</l>
<l rend='indent'>Dum placidus silet Eurus, addit. </l>
<l>Durum negare est. Candidulus licet</l>
<l>Optem videri, testibus opprimor.</l>
<l rend='indent'>Solus resistam ardore torvo,</l>
<l rend='indent'>Ne superatus abire cogar? </l>
<l>Non id mearum, Pontice, virium:</l>
<l>Cedo revictus. Maurus an Aethiops</l>
<l rend='indent'>Nostra refertur fronte? Corvis</l>
<l rend='indent'>Omnibus est color idem et unus. </l>
<l>Dilectus ales furvus Apollini</l>
<l>Atque aemulus nocti est Iovis armiger:</l>
<l rend='indent'>Quin arrogantem sumo fastum,</l>
<l rend='indent'>Cum placeat mea forma divis. </l>
<l>Praestans sit albis candor oloribus,</l>
<l>Ater sub alis dum lateat cruor.</l>
<l rend='indent'>Obducta fusco saepe velo</l>
<l rend='indent'>Limpida mens nitet absque fuco. </l>
<l>Fulget sepulcrum marmore splendido</l>
<l>Atque ossa celat putrida vermibus:</l>
<l rend='indent'>Pectus profanum condit oris</l>
<l rend='indent'>Dulcis honos et ebur genarum. </l>
<pb id='s238' n='182'/>
<l>Nullum colorem lana bibit nigra:</l>
<l>Omnes in horas se solet albicans</l>
<l rend='indent'>Mutare vestis, foeda naevis,</l>
<l rend='indent'>Sordibus et maculis peruncta. </l>
<l>Constantis index est animi nigror,</l>
<l>Frons atra sorti cedere nescia,</l>
<l rend='indent'>Adferre noxam maestus imber</l>
<l rend='indent'>Cui nequit aut Aquilonis horror. </l>
<l>Mentes viriles et facies decet</l>
<l>Assueta soli non sine pulvere:</l>
<l rend='indent'>Cum feminis quin fila ducant,</l>
<l rend='indent'>Lilia quis placuere vultus. </l>
<l>Transcripsit olim me deus in viros:</l>
<l>Robusta Mauri non species iuvet?</l>
<l rend='indent'>Contemno malas delicatas</l>
<l rend='indent'>Et niveae valedico turbae. </l>
</lg>
</div2>
<div2 id='ReLW.07.12' n='12' type='poem'>
<head>XII. MUNDI DECEPTIO.</head>
<lg met='asc3'>
<l>Mundus decipit et decipitur simul. </l>
<l>Mendacis stibio fallere dum studet,</l>
<l>Depicta egregie fallitur icone</l>
<l rend='indent'>Atque umbra vice corporis. </l>
<l>Virtutem simulat saepe ferocia,</l>
<l>Se Martis subolem dicit et aestimat;</l>
<l>At gestat leporem pectore concito,</l>
<l rend='indent'>Quem frons pallida denotat, </l>
<l>Dum surgunt acie crebra pericula,</l>
<l>Et bellum dubia luditur alea:</l>
<l>Quam laudem tumidis vocibus ambiit,</l>
<l rend='indent'>Turpi praecipitat fuga. </l>
<pb id='s239' n='183'/>
<l>Numquam hoc mundus iners crediderat fore.</l>
<l>Iactat se temere virgineus pudor</l>
<l>Casto flore sui corporis: at gravi</l>
<l rend='indent'>Venter mole negat decus. </l>
<l>Quam fallax homines cepit opinio,</l>
<l>Labi sidera qui censuerant prius,</l>
<l>Quam peccare probro posse Diocleam!</l>
<l rend='indent'>Quis abducimur artibus! </l>
<l>Ut verum lateat, relligio gemat,</l>
<l>Id desiderio quaeritur impio:</l>
<l>Foedis cedit honor maximus ignibus.</l>
<l rend='indent'>Non orbem fatuum vocem? </l>
</lg>
</div2>
<div2 id='ReLW.07.13' n='13' type='poem'>
<head>XIII. CLARISSIMO VIRO LEONI ALLATIO, CUM ROMAE DRAMATURGIAM EDERET.</head>
<lg met='alca'>
<l>Non semper arcu tela nocentia </l>
<l>Vibrat Gelonus nec iubar aureo</l>
<l rend='indent'>Vultu refundit Phoebus, Auster</l>
<l rend='indent'>Saepe procax radios serenos </l>
<l>Caliginosis nubibus obtegit:</l>
<l>Sic nec Diana aequalibus ignibus</l>
<l rend='indent'>Noctu refulget, sed minore</l>
<l rend='indent'>Luce micat, tenebrosa languet. </l>
<l>Tu semper idem: seu libeat, Leo,</l>
<l>Tristi vetustas eruere e situ</l>
<l rend='indent'>Seu nuper ortas seu Pelasgas</l>
<l rend='indent'>Sive Italas refovere Musas. </l>
<l>Par fama surgit, par tibi gloria,</l>
<l>Quocumque dextram porrigis atque opem</l>
<l rend='indent'>Adfers labanti. Sanitatem</l>
<l rend='indent'>Nec satis est tribuisse laesis: </l>
<pb id='s240' n='184'/>
<l>Iungis decorem, quo niteant magis</l>
<l>Cultuque doctos alliciant novo;</l>
<l rend='indent'>Sic gemma splendet, cum periti</l>
<l rend='indent'>Artificis manus addit auro. </l>
<l>Est testis Hellas, testis et Ausonis</l>
<l>Nec livor ausit dicta reprendere,</l>
<l rend='indent'>Etsi maligno carpat ore,</l>
<l rend='indent'>Quis nivei placuere mores </l>
<l>Atque alma virtus. Laudibus accinunt</l>
<l>Dudum eruditi (non moror invidos)</l>
<l rend='indent'>Fascesque submittunt Leoni</l>
<l rend='indent'>Pieridum et Charitum propago. </l>
<l>Verum poetae quas referent tibi,</l>
<l>Vir magne, grates, quos labor eximit</l>
<l rend='indent'>Oblivioni dissecando</l>
<l rend='indent'>Vincula nil miserantis aevi! </l>
<l>Si, quam cothurnus non poterat dare</l>
<l>Soccusve vitam, nunc capiunt tuis</l>
<l rend='indent'>Libris probati, iure nexos</l>
<l rend='indent'>Perpetuum aere tuo fatentur. </l>
<l>Laeti ergo tanto vindice, gloria</l>
<l>Gaudent honorati et decus ambiunt</l>
<l rend='indent'>Augere, si possint, Leonis</l>
<l rend='indent'>Ac Pyliae numeros senectae. </l>
</lg>
</div2>
<div2 id='ReLW.07.14' n='14' type='poem'>
<head>XIV. SOLITUDO AMANDA.</head>
<lg met='alca'>
<l>O solitudo dulcis, amabilis, </l>
<l>Umbrae beatae frondibus arborum,</l>
<l rend='indent'>Quo Phoebus haud umquam propinquat</l>
<l rend='indent'>Nec calidis radiis adurit!</l>
<l>Hic montium inter celsa cacumina</l>
<l>Et rupium fastigia devia</l>
<l rend='indent'>Attollo vultum, dum potentem</l>
<l rend='indent'>In mea vota voco Parentem.</l>
<pb id='s241' n='185'/>
<l>Hic instar agni simplicis evagor,</l>
<l>Miror serena luce micantia</l>
<l rend='indent'>Noctu astra, nullis impedita</l>
<l rend='indent'>Nubibus aut nebulae nigrore. </l>
<l>Hunc nulla detrectatio, verbera</l>
<l>Linguae malignae nec penetrant locum:</l>
<l rend='indent'>Bellona non tristem tumultum</l>
<l rend='indent'>Aere ciet gladiove saevit. </l>
<l>Hic bella cornu tantum aries gerit</l>
<l>Et taurus acer, dum calamus sonans</l>
<l rend='indent'>Pastoris ad pugnam lacessit,</l>
<l rend='indent'>Non litui aut strepitus tubarum. </l>
<l>Secura pax silvas colit, immemor,</l>
<l>Quis Mars ferocit cladibus impius;</l>
<l rend='indent'>Non milites turbant pedestres,</l>
<l rend='indent'>Non equitum validae cohortes. </l>
<l>Quid Celtiberi, regna <corr sic='Britaniae' resp='transcriber'>Britanniae</corr>,</l>
<l>Quid moliantur Gallus et Insuber,</l>
<l rend='indent'>Quid Moschus et tandem sub Arcto</l>
<l rend='indent'>Rex gelidae meditetur orae, </l>
<l>Quid Thraces optent, quaerere desino.</l>
<l>Patris supremi me iubet obsequi</l>
<l rend='indent'>Legi cupido mentis: orbem</l>
<l rend='indent'>Dilacerent rapiantque reges. </l>
</lg>
</div2>
<div2 id='ReLW.07.15' n='15' type='poem'>
<head>XV. HUMANA MISERIA.</head>
<lg met='alca'>
<l>Quid sum? Umbra, pulvis, glaeba, cinis, nihil;</l>
<l>Devota morti victima, vermium</l>
<l rend='indent'>Tandem esca, cum nigro sepulcro</l>
<l rend='indent'>Condet humus tenebrisque merget.</l>
<pb id='s242' n='186'/>
<l>Labis, priusquam conspicerem diem,</l>
<l>Culpa parentum iam fueram reus;</l>
<l rend='indent'>Hinc surgit ardescens cupido,</l>
<l rend='indent'>Hinc odium, timor, ira versat. </l>
<l>Morbi inde tristes, cum lacrimis dolor</l>
<l>Mentem lacessunt et mala gaudia</l>
<l rend='indent'>Errore turbant, ne supernae</l>
<l rend='indent'>Sit patriae memor atque Olympi. </l>
<l>Haec inter aegri somnia pectoris</l>
<l>Et rerum inanes transit imagines</l>
<l rend='indent'>Vitae caducae tempus, hora</l>
<l rend='indent'>Ultima dum miseros revellat. </l>
<l>O linque, fallax turba, puertiam</l>
<l>Et vanitatis taedia dilue :</l>
<l rend='indent'>Spectare lucem sempiternam</l>
<l rend='indent'>Ac radiis libeat potiri. </l>
</lg>
</div2>
<div2 id='ReLW.07.16' n='16' type='poem'>
<head>XVI. AMOR MODERATUS.</head>
<lg met='sapp'>
<l>Dulcibus vinclis animus ligatus </l>
<l>Vixit in sancta placide quiete,</l>
<l>Garrulo blandum veneratus ore</l>
<l rend='indent'>Numen amoris. </l>
<l>Virginem vultu coluit modesto</l>
<l>Artibus doctae celebrem Minervae</l>
<l>Et (quod hac flamma caput est) calentem</l>
<l rend='indent'>Ignibus aequis. </l>
<l>Arsit at ludens nimium Cupido</l>
<l>Atque, ut Aetnaeis resonans caminis</l>
<l>Mulciber saevit, metuendus aestu</l>
<l rend='indent'>Viscera torsit. </l>
<pb id='s243' n='187'/>
<l>Nocte non somnus madidos ocellos</l>
<l>Lacrimis clausit, Cereris nec ulla</l>
<l>Cura vel Bacchi nec erant levamen </l>
<l rend='indent'>Carmina laeta.</l>
<l>Pectori haerebat species amoena</l>
<l>Semper et virtus tenerae puellae,</l>
<l>Noricis quae nuper abire ripis </l>
<l rend='indent'>Iussa dolose.</l>
<l>Sed meo suasu nebulae remotae,</l>
<l>Turpis et fraus consilio retecta,</l>
<l>Rursus et nostra regione mansit </l>
<l rend='indent'>Candida nympha.</l>
<l>Hinc tuos ignes moderare prudens:</l>
<l>Nullus adfectus domet impotenti</l>
<l>Impetu, ducat ratio: necesse </l>
<l rend='indent'>Cedere tandem.</l>
</lg>
</div2>
<div2 id='ReLW.07.17' n='17' type='poem'>
<head>XVII. POENA LIBIDINIS.</head>
<lg met='alca'>
<l>Ad flumen Indi tendere me iuvet, </l>
<l>Extrema Gangis visere litora</l>
<l rend='indent'>Aut orbis Arctoi pruinas</l>
<l rend='indent'>Vel Libyae calidas harenas, </l>
<l>Ne ficta virtus nostram aciem premat</l>
<l>Et castitatis ludat imagine :</l>
<l rend='indent'>Vultus severus, frontis horror</l>
<l rend='indent'>Dissimulant animum nocentem. </l>
<l>Sed nota labes, quam pueri sciunt</l>
<l>Et feminarum prodit inanitas,</l>
<l rend='indent'>Fastigium primum occupare</l>
<l rend='indent'>Quae cupiunt in amoris aestu. </l>
<pb id='s244' n='188'/>
<l>Ast impudentes quod referunt lucrum?</l>
<l>Quam gratiam addit pestiferum nefas?</l>
<l rend='indent'>Ut sibilo explodantur omnes,</l>
<l rend='indent'>Opprobrio meretrix notetur. </l>
<l>An forte tanti sparsa pecunia,</l>
<l>Ut se uxor Afro subdat adultero?</l>
<l rend='indent'>Se iungeret Phyllis Charonti,</l>
<l rend='indent'>Si Stygio satiaret auro. </l>
<l>At te, profanis moribus impie,</l>
<l>Morem pudoris qui simulas tamen,</l>
<l rend='indent'>Aeternus ignis devorabit</l>
<l rend='indent'>Tartareis miserum cavernis, </l>
<l>Submissa ni mens e barathro trahat</l>
<l>Et paenitentem iudicio eximat.</l>
<l rend='indent'>Crimen coerce infame: portum</l>
<l rend='indent'>Quaere, senex, avide salutis. </l>
</lg>
</div2>
<div2 id='ReLW.07.18' n='18' type='poem'>
<head>XVIII. FORTUNA NON MUTAT GENUS.</head>
<lg met='trst'>
<l>Gente nobili satus, </l>
<l rend='indent'>Parentis utriusque stirpe clarus</l>
<l>Atque avorum imagine,</l>
<l rend='indent'>Fide vetusta, moribus probatis: </l>
<l>Ast egens pecunia</l>
<l rend='indent'>A pluribus contemnitur Metellus.</l>
<l>Quid genus iuvat virum,</l>
<l rend='indent'>Quid prisca patrum gloria atque honores: </l>
<l>Aura si potentior</l>
<l rend='indent'>Impellit auri quam trophaea cymbam</l>
<l>Constituta litore</l>
<l rend='indent'>Virtute maiorum ac favore caeli? </l>
<pb id='s245' n='189'/>
<l>Laude celsus eminet,</l>
<l rend='indent'>Spernatur etsi ab aemulis ministris,</l>
<l>Quos dolosa spes alit</l>
<l rend='indent'>Aut fraude conituntur ad gradum altum, </l>
<l>Quo frequenter excidunt</l>
<l rend='indent'>Suoque sed sero ingemunt periclo.</l>
<l>Stirpis at manet iubar,</l>
<l rend='indent'>Doctrina, fama pauperis Metelli. </l>
</lg>
</div2>
<div2 id='ReLW.07.19' n='19' type='poem'>
<head>XIX. AD ANGELUM CUSTODEM.</head>
<lg met='alca'>
<l>O sancte custos, ductor et arbiter </l>
<l>Morum meorum, sollicitus ratis</l>
<l rend='indent'>Navarchus et fidus per artas</l>
<l rend='indent'>Difficilesque vias Achates: </l>
<l>Incerta ne me semita devio</l>
<l>Ducat recessu, tu, bone, provide:</l>
<l rend='indent'>Permitte me numquam vagari</l>
<l rend='indent'>Per latebras et inane murmur </l>
<l>Plebis tumentis. Nec procerum favor</l>
<l>Attollat, ut me subiciam rogo</l>
<l rend='indent'>Ardentis Orci, veritatem</l>
<l rend='indent'>Exiguo aut pretio relinquam. </l>
<l>Quam vita multis nostra periculis</l>
<l>Omni laboret tempore, lapsibus</l>
<l rend='indent'>Subiecta crebris cernis, hostis</l>
<l rend='indent'>Quas struat insidias protervus. </l>
<l>O! turba mortalis quotiens gravi</l>
<l>Casu periret, sideribus manus</l>
<l rend='indent'>Ni missa summi sublevaret</l>
<l rend='indent'>Numinis imperio fideles! </l>
<pb id='s246' n='190'/>
<l>Ne me clientem, dux probe, desere,</l>
<l>Quo calle tendam non dubie ad deum;</l>
<l rend='indent'>Non dextra ludat vel sinistra</l>
<l rend='indent'>Insolitisve premar tenebris.</l>
</lg>
</div2>
<div2 id='ReLW.07.20' n='20' type='poem'>
<head>XX. HENRICI II. SANCTI IMPERATORIS LAUS.</head>
<lg met='alca'>
<l>Henrice, quem te dicere fas erit? </l>
<l>Missum supremo ex aethere spiritum</l>
<l rend='indent'>An stirpe mortali, sed alta</l>
<l rend='indent'>Progenitum te hominem fatemur? </l>
<l>Produnt frequentes morbi hominem quidem:</l>
<l>In dignitatis culmine spiritum</l>
<l rend='indent'>Praecelsa virtus castitatis</l>
<l rend='indent'>Indicat et nivei pudoris </l>
<l>Caeleste sertum. Vincula coniugi</l>
<l>Intaminati non animi vetant</l>
<l rend='indent'>Servare leges et modesto</l>
<l rend='indent'>Imperio cohibere motus. </l>
<l>Hinc templa ditas muneribus: nova</l>
<l>Aut ipse fundas, lapsa vel erigis,</l>
<l rend='indent'>Quae longa nimirum vetustas</l>
<l rend='indent'>Subruit aut inimica flamma </l>
<l>Delevit. Armis fortiter atteris</l>
<l>Hostes profanos, sed precibus magis</l>
<l rend='indent'>Victoriam nosti obtinere</l>
<l rend='indent'>Quam valida peditum phalange.</l>
<l>Prostratus aris obsequio deum</l>
<l>In vota flectis: sidera nil negant</l>
<l rend='indent'>Nec terra quidquam, dum sagittae</l>
<l rend='indent'>Tam celeres penetrant Olympum. </l>
<l>Iam regna miti lumine respice</l>
<l>Germaniae, arce bella ferocia</l>
<l rend='indent'>A patria in Thracas cruentos:</l>
<l rend='indent'>Odrysiis stabulentur arvis. </l>
</lg>
</div2>
</div1>
<div1 id='ReLW.08' n='8' type='book'>
<pb id='s247'/>
<head>SILVARUM LIBER III.</head>
<pb id='s248'/>
<gap desc='blank space' resp='sampling'/>
<div2 id='ReLW.08.01' n='1' type='poem'>
<pb id='s249'/>
<head>I. SACRAE SCRIPTURAE PRAESTANTIA.</head>
<lg met='alca'>
<l>Quam vita fallax indolis est rudis! </l>
<l>Quam stulta, vecors ingenii trucis!</l>
<l rend='indent'>Hinc liberales discit artes</l>
<l rend='indent'>Castalidumque chorum frequentat </l>
<l>Ardens Melissus, quo patriae suae</l>
<l>Prodesse possit munere publico,</l>
<l rend='indent'>Formare mores ad nitorem et</l>
<l rend='indent'>Non dubiam populi salutem. </l>
<l>Inquirit acri indagine, quid vetus</l>
<l>Decernat aetas, nostra quid ambiat,</l>
<l rend='indent'>Gestura quidnam sit futura,</l>
<l rend='indent'>Consilio ut penetret sagaci. </l>
<l>Tantum profanos consulit at libros</l>
<l>Et neglegit divina volumina,</l>
<l rend='indent'>Ad regulam quis scripta veri</l>
<l rend='indent'>Omnia Patre iubente summo. </l>
<l>Haec sedulo scrutare, puer; dies</l>
<l>Noctesque sacris legibus improbo</l>
<l rend='indent'>Impende sudore: his perennis</l>
<l rend='indent'>Vita beata paratur aevi. </l>
<l>Exempla saeclis suggeret omnibus</l>
<l>Dictata sancto pagina Spiritu:</l>
<l rend='indent'>Punitur hic fastus tyrannorum</l>
<l rend='indent'>Et scelerum metuendus horror; </l>
<pb id='s250' n='194'/>
<l>Praeclara virtus praemia fert quoque,</l>
<l>Post fata vel dum vita manet: nihil</l>
<l rend='indent'>Non reddit adflictis Olympus</l>
<l rend='indent'>Iustitiae fideive amore. </l>
<l>Expertus est rex, quem statuit deus</l>
<l>Genti dynastam, nec Salomon tacet.</l>
<l rend='indent'>Hunc volve prudens codicem: horas</l>
<l rend='indent'>Quo studio melius locabis? </l>
</lg>
</div2>
<div2 id='ReLW.08.02' n='2' type='poem'>
<head>II. ELECTOR SAXONIAE ELECTUS REX POLONIAE.</head>
<lg met='alca'>
<l>Nunc est bibendum, nunc pede libero </l>
<l>Pulsanda tellus : impositus throno</l>
<l rend='indent'>Est Sarmatarum Saxo, terror</l>
<l rend='indent'>Bistoniae, imperii columna. </l>
<l>Quos ille magnis viribus aemulos</l>
<l>Submovit, ducto robore depulit!</l>
<l rend='indent'>Quis posset umquam arcere sceptris,</l>
<l rend='indent'>Cui deus et melior favebat </l>
<l>Mortalium pars? Tristia desinant,</l>
<l>Sperare numen prospera nos iubet:</l>
<l rend='indent'>Virtus stat inconcussa tetra</l>
<l rend='indent'>Perfidia regione abacta. </l>
<l>Impune non iam barbarus amplius</l>
<l>Vastabit hostis praedia milite</l>
<l rend='indent'>Diro et rapaci: clade pressi</l>
<l rend='indent'>Finibus aufugient Geloni. </l>
<l>Nunc prisca, dudum quae latuit, fides</l>
<l>Terris redibit: gloria verticem</l>
<l rend='indent'>Antiqua gentis tollet, urbes</l>
<l rend='indent'>Tuta quies et agros reviset. </l>
<pb id='s251' n='195'/>
<l>Pax alma Martem Sarmaticis procul</l>
<l>Proscribet arvis, Odrysios metu</l>
<l rend='indent'>Sed repleat Bellona, Moschos</l>
<l rend='indent'>Terribili feriat ruina.</l>
<l>Germana pubes cedere nescia</l>
<l>Conspiret armis et Venetus leo,</l>
<l rend='indent'>Ut pestis Europam relinquat</l>
<l rend='indent'>Et tumidus simul horror orbem.</l>
</lg>
</div2>
<div2 id='ReLW.08.03' n='3' type='poem'>
<head>III. MILITIA EST VITA NOSTRA.</head>
<lg met='alca'>
<l>Bellum gerendum, militiae dare </l>
<l>Nomen iubemur. Quid? clipeo latus</l>
<l rend='indent'>Munire, ferro armare dextram,</l>
<l rend='indent'>Regia castra subire oportet? </l>
<l>Hostes procaces undique provocant:</l>
<l>Clamant, minantur, blanditiis agunt,</l>
<l rend='indent'>In retia ut ducamur astu,</l>
<l rend='indent'>Turbine vel valido ruamus. </l>
<l>Sed nemo motu praecipiti petat</l>
<l>Campum calentem sanguine, caedibus,</l>
<l rend='indent'>Ne viribus confisus ardor</l>
<l rend='indent'>Ultimum in exitium feratur. </l>
<l>Certare velox insidias cave</l>
<l>Vulpis dolosas. Stare acie ferox</l>
<l rend='indent'>Contra leonem non pavebis,</l>
<l rend='indent'>Si galea caput obtegatur. </l>
<l>Verum ministros subsidio cie</l>
<l>Caelestis aulae, fortiter arripe</l>
<l rend='indent'>Scutum salutis: sic triumphus</l>
<l rend='indent'>Et niveus sonipes sequetur. </l>
</lg>
</div2>
<div2 id='ReLW.08.04' n='4' type='poem'>
<pb id='s252' n='196'/>
<head>IV. BACCHI LAUS.</head>
<lg met='alca'>
<l>Vinum, sodales, carmine poscite, </l>
<l>Bacchi canamus fortia proelia:</l>
<l rend='indent'>Indis redit victis triumphans</l>
<l rend='indent'>Et tumidos necuit tyrannos. </l>
<l>Qui conserendis vitibus impie</l>
<l>Obsistere ausi sunt, tumulo dati.</l>
<l rend='indent'>Verum modestos recreavit</l>
<l rend='indent'>Laetitiamque tulit receptus </l>
<l>Hospes frequentem: munere nectaris</l>
<l>Dulcis tributo sollicitudinem</l>
<l rend='indent'>Maestis ademit, ne molesto</l>
<l rend='indent'>Taedia conciperent labore. </l>
<l>Donis Lyaei nos cupimus frui,</l>
<l>Quos mollis aetas, quos senium tenet;</l>
<l rend='indent'>Nam dura siccis cuncta numen</l>
<l rend='indent'>Proposuit madidis benignum. </l>
<l>At nemo fixo a limite transeat</l>
<l>Et plura sumat pocula, quam decet,</l>
<l rend='indent'>Cum iurgia hinc, rixae et tumultus,</l>
<l rend='indent'>Difficiles oriantur irae. </l>
</lg>
</div2>
<div2 id='ReLW.08.05' n='5' type='poem'>
<head>V. INGENS VIS OBSECRATIONIS.</head>
<lg met='alca'>
<l>Quam foede aberrat, qui pretio petit </l>
<l>Placare numen, cum precibus queat!</l>
<l rend='indent'>Gemmisne vel fulvo metallo</l>
<l rend='indent'>Conditor indiget universi?</l>
<pb id='s253' n='197'/>
<l>Prodire verbo qui iubet unico</l>
<l>In lucis auras ex nihilo omnia,</l>
<l rend='indent'>Non auro et argento micabit,</l>
<l rend='indent'>Cum decus hoc velit aestimare? </l>
<l>Est nota votis summa potentia,</l>
<l>Quis impetramus, quae cupimus bona,</l>
<l rend='indent'>Proscribimus nostris pericla</l>
<l rend='indent'>Aedibus et regione damna. </l>
<l>Quod robur umquam aequale fuit? Deum</l>
<l>Vincunt tonantem atque excutiunt manu</l>
<l rend='indent'>Telum trisulcum, quo superbi</l>
<l rend='indent'>Moenia deiceret tyranni, </l>
<l>Et finiendae tempora prorogant</l>
<l>Mansura vitae: sidera claudere,</l>
<l rend='indent'>Ut ne aridam terram imbre spargant,</l>
<l rend='indent'>Atque iterum reserare norunt. </l>
<l>Prosternere hostes igne valentius</l>
<l>Atque ense turmas caedere barbaras</l>
<l rend='indent'>Armatus obsecratione</l>
<l rend='indent'>Rex Solymis potuit modesta. </l>
<l>Iessaeus heros finibus expulit</l>
<l>Pestem cruentam, dum dominum genu</l>
<l rend='indent'>Flexo rogavit; nam recessit</l>
<l rend='indent'>Protinus urbe inimicus horror. </l>
<l>Voces precantum fletibus additis</l>
<l>Cuncta a supremo percipiunt Patre,</l>
<l rend='indent'>Cum vita sit virtute praestans</l>
<l rend='indent'>Et nivei sine nube mores. </l>
</lg>
</div2>
<div2 id='ReLW.08.06' n='6' type='poem'>
<pb id='s254' n='198'/>
<head>VI. MORS PECCATORUM PESSIMA,</head>
<lg met='alca'>
<l>Es fortis heros: non metuis mori </l>
<l>Nec fata terrent, Pontice, cum imminent,</l>
<l rend='indent'>Commune naturae tributum</l>
<l rend='indent'>Solvere, quando petet, paratus. </l>
<l>Laudare praeclarum hunc animum iuvet,</l>
<l>Ni vita fallax actibus abnuat:</l>
<l rend='indent'>Excludat astris atque Olympi</l>
<l rend='indent'>Conscia mens penetrare celsas </l>
<l>Abiuret arces. Excute pectoris</l>
<l>Caecas latebras: invenies lutum</l>
<l rend='indent'>Sordesque sensus pertinacis</l>
<l rend='indent'>Et pelagi instabiles harenas. </l>
<l>Nam quo fereris post miseras vices</l>
<l>Mortalitatis? quis capiet locus?</l>
<l rend='indent'>Cocytus an non te frementi</l>
<l rend='indent'>Abluet ac Phlegethon procella? </l>
<l>Virtute nudum navita transvehet</l>
<l>Orci ad tenebras, perpetuis ubi</l>
<l rend='indent'>Torquebit Allecto flagellis</l>
<l rend='indent'>Nobilium scelerum revictum. </l>
</lg>
</div2>
<div2 id='ReLW.08.07' n='7' type='poem'>
<head>VII. VIRTUS SOLA PERDURAT.</head>
<lg met='asc4'>
<l>Ostro frons Tyrio quae rubet et rosae </l>
<l>Oris purpureae, quas amor aestimat,</l>
<l rend='indent'>Moles saxea, celsa</l>
<l rend='indent'>Quae se ad sidera surrigit, </l>
<pb id='s255' n='199'/>
<l>Non me pelliciunt, ut Tiberim petam.</l>
<l>Sarranum spolium pallida mors rapit;</l>
<l rend='indent'>Florem sera venustum</l>
<l rend='indent'>Aetas debilitat gelu. </l>
<l>Cursus continuus temporis inciti</l>
<l>Diffringit lapides, marmora deicit;</l>
<l rend='indent'>Pulvis, fumus et umbra,</l>
<l rend='indent'>Hic quidquid nitidum eminet. </l>
<l>Virtutis thronus est solum adamantinus:</l>
<l>Lux nec deliquium nec tenebras timet.</l>
<l rend='indent'>Illic mens mea fixa,</l>
<l rend='indent'>Regnare hanc ubi videro. </l>
<l>Heroas validos laudibus hine fero,</l>
<l>Qui fregere trucis cornua Cynthiae,</l>
<l rend='indent'>Thracis regna tyranni</l>
<l rend='indent'>Prostravere alacri manu. </l>
<l>Vel doctos celebro, magna scientia</l>
<l>Quos vulgo eximit et tollit ad aethera</l>
<l rend='indent'>Seu facundia Tulli,</l>
<l rend='indent'>Vatum aut sollicitat decus. </l>
<l>Terrenae sophiae sive volumina</l>
<l>Naturaeque libet discutere abdita,</l>
<l rend='indent'>Qua stella ingruat imber,</l>
<l rend='indent'>Quo vento tumeat mare, </l>
<l>Caelestes animi non saturi tamen</l>
<l>Istis sunt studiis, plura recogitant:</l>
<l rend='indent'>Enituntur in altum</l>
<l rend='indent'>Et tendunt ad originem. </l>
<l>Ad summi radios luminis advolant,</l>
<l>Unum in lampadibus perspiciunt tribus</l>
<l rend='indent'>Ignem, flumine iunctos</l>
<l rend='indent'>Tres rivos paribus vadis. </l>
<l>Elias veluti curribus igneis</l>
<l>Rapti sidereis sedibus ambulant:</l>
<l rend='indent'>Terris pallia linquunt</l>
<l rend='indent'>Crebris nota tumultibus. </l>
</lg>
</div2>
<div2 id='ReLW.08.08' n='8' type='poem'>
<pb id='s256' n='200'/>
<head>VIII. URBANITAS GRATA.</head>
<lg met='sapp'>
<l>Horridas vultus nebulas resolve, </l>
<l>Frontis et rugas, Meliboee, pone:</l>
<l>Quemlibet verbis placidis saluta,</l>
<l rend='indent'>Basia iacta. </l>
<l>Nemini sermo nocuit sereno</l>
<l>Ore diffusus, radios ab alto</l>
<l>Sol velut spargit rutili leonis</l>
<l rend='indent'>Terga premendo. </l>
<l>Haereant labris Charites modestae,</l>
<l>Dicta sint urbana, sales venusti</l>
<l>Et manum praebe facilem petenti:</l>
<l rend='indent'>Iurgia vita. </l>
<l>Si potes, diras moderare lites,</l>
<l>Mentis extinctum revoca calorem:</l>
<l>Omnibus sic gratus eris, potentis</l>
<l rend='indent'>Arbiter aulae. </l>
</lg>
</div2>
<div2 id='ReLW.08.09' n='9' type='poem'>
<head>IX. VIRTUTIS ET VOLUPTATIS DIALOGUS.</head>
<lg met='asc2'>
<l>VIR. Errat, quisquis abit puer </l>
<l rend='indent'>A me vel iuvenis tramite florido.</l>
<l>Metam haud prospicit ultimam</l>
<l rend='indent'>Demens, consilio dum capitur tuo. </l>
<l>VOL. Ne contemne, soror, mea</l>
<l rend='indent'>Si vir vel mulier progreditur via;</l>
<l>Nam non difficilis labor,</l>
<l rend='indent'>Cum strata alliciat floribus et rosis. </l>
<pb id='s257' n='201'/>
<l>Hinc deflectere suadeo</l>
<l rend='indent'>Atque hortor, procul hac cedere semita,</l>
<l>Ne tandem tribulos metant</l>
<l rend='indent'>Et spinis teneros illaqueent pedes. </l>
<l>VOL. Quid vero sine me potes,</l>
<l rend='indent'>Ad libram revoces si tamen omnia?</l>
<l>An non gaudia praecipit</l>
<l rend='indent'>Maior pars hominum, delicias petit? </l>
<l>VIR. Ex me laetitiam capit</l>
<l rend='indent'>Gens humana, meis ardet honoribus,</l>
<l>Ridet matris ut osculis</l>
<l rend='indent'>Proles uberibus pendula dulcibus. </l>
<l>VOL. Ergo munere iungimur</l>
<l rend='indent'>Et grato officio nectimur invicem,</l>
<l>Si veris tibi tempora</l>
<l rend='indent'>Post tristes hiemes sint quoque suavia. </l>
<l>VIR. Si pellas vitium ac nefas,</l>
<l rend='indent'>Non tecum renuo pangere foedera:</l>
<l>Aeternum lateri comes</l>
<l rend='indent'>Haerebis roseis cincta nitoribus. </l>
</lg>
</div2>
<div2 id='ReLW.08.10' n='10' type='poem'>
<head>X. IUSTA VINDICTA CONTRA IMPIOS.</head>
<lg met='asc3'>
<l>O vindex scelerum, quo resides loco, </l>
<l>Astraea? an regio te tenet ultima</l>
<l>Europae? an niveis dentibus Africa</l>
<l rend='indent'>Aut extremum Asiae latus? </l>
<l>Huc Euro citius, te precor, advola</l>
<l>Et terram miseris criminibus leva,</l>
<l>Cum pastore suo ne pereant greges</l>
<l rend='indent'>Atroci violentia. </l>
<pb id='s258' n='202'/>
<l>Diro rex odio, moribus efferis,</l>
<l>Caedit Christiadas, diripit ut lupus</l>
<l>Crudeli ore rapax: agmina Bistonum</l>
<l rend='indent'>Armis, consilio iuvat. </l>
<l>Quanta olim potuit sanguine Teutonum</l>
<l>Acquiri Domino gloria, honor, decus</l>
<l>Devictis totiens hostibus impiis,</l>
<l rend='indent'>Ni obstaret vehemens furor? </l>
<l>Haec tandem, Nemesis, nubila dissipa,</l>
<l>Castiga indomitum supplicio nefas,</l>
<l>Ut cogat tumidos saeva necessitas</l>
<l rend='indent'>Formidare dei manum. </l>
</lg>
</div2>
<div2 id='ReLW.08.11' n='11' type='poem'>
<head>XI. RATIO ET EXEMPLA SOLANTUR MISEROS.</head>
<lg met='sapp'>
<l>Excipit sannis populus, marito </l>
<l>Uxor insultat, misero laborum</l>
<l>Fasce dum sudas operum frequenti</l>
<l rend='indent'>Mole gravatus. </l>
<l>Vera te ducat ratio nec error</l>
<l>Mentis offuscet niveum colorem,</l>
<l>Suadeat contemnere verba plebis</l>
<l rend='indent'>Saepe furentis. </l>
<l>Coniugem blando doceat domare</l>
<l>Ore; quod si non iuvet, acriore</l>
<l>Vi renitaris: laribus sed absint</l>
<l rend='indent'>Turpia probra. </l>
<l>Feminam fregit sapiens Idumes</l>
<l>Voce prudenti, vaga dicta risit</l>
<l>Ductor Hebraeus populi susurros</l>
<l rend='indent'>Spernere constans. </l>
<pb id='s259' n='203'/>
<l>Haec premant exempla tuum dolorem:</l>
<l>Rebus adversis animo virili</l>
<l>Fortis insistas nec acerba sortis</l>
<l rend='indent'>Terreat umbra. </l>
</lg>
</div2>
<div2 id='ReLW.08.12' n='12' type='poem'>
<head>XII. AMBIGUA SALUS IN AULA.</head>
<lg met='ioni'>
<l>Retinet te nitor aulae, brevis aevi </l>
<l>Subeat ne memorem spes animum vel</l>
<l>Timor, aeterna voluptas tibi ne haud excidat orbis </l>
<l>Dubiis rebus et artis liget ardor</l>
<l>Cypridis funibus aut dulce micantis</l>
<l>Trahat auri iubar aut fercula nectarque Falernum. </l>
<l>Miser es, quamdiu humum conspicis, alta</l>
<l>Petere haud incipis : an sidera scandes,</l>
<l>Lachesis stamina cum ruperit? astrorum ubi cura </l>
<l>Fuit umquam, tua cum lux tibi fulsit?</l>
<l>Tenebris te premet Orcus, Phlegethontis</l>
<l>Vada adurent; nisi submittis Olympo caput, actum est. </l>
</lg>
</div2>
<div2 id='ReLW.08.13' n='13' type='poem'>
<head>XIII. GAUDIA QUAERENDA PERPETUO DURATURA.</head>
<lg met='asc4'>
<l>Non me laus hominum, gratia nec trahit, </l>
<l>Dulci carmine nec Melpomene rapit:</l>
<l rend='indent'>Vanis gloria pennis</l>
<l rend='indent'>Sordet nec populi favor </l>
<l>Lactat sollicitum quaerere gaudia,</l>
<l>Quae numquam dubio tramite devia,</l>
<l rend='indent'>Laeto fine beatos</l>
<l rend='indent'>Tandem reddere nos solent. </l>
<pb id='s260' n='204'/>
<l>Haec non plebis amor, non citharae sonus,</l>
<l>Musarum decus aut magna potentia</l>
<l rend='indent'>Donat publica vel res,</l>
<l rend='indent'>Sed mens candidior nive. </l>
<l>Adfectu celeri sidera transvolat,</l>
<l>Aeterni solio proxima numinis</l>
<l rend='indent'>Claro lucet amictu</l>
<l rend='indent'>Et blando fruitur die. </l>
<l>Non illam tenebrae aut nubibus horrida</l>
<l>Tempestas agitat, non Aquilo ferox</l>
<l rend='indent'>Miscere aequora flatu,</l>
<l rend='indent'>Non vultu Notus umido. </l>
</lg>
</div2>
<div2 id='ReLW.08.14' n='14' type='poem'>
<head>XIV. NON FEROCIENDUM NIMIS.</head>
<lg met='sapp'>
<l>Nominis quaeris decus atque honorem </l>
<l>Dicier fama cupidus per orbem:</l>
<l>Miles hinc sudas gravibus sub armis,</l>
<l rend='indent'>Otia nescis. </l>
<l>Laudo virtutem: patriam tueris</l>
<l>Hostibus longe regione pulsis,</l>
<l>Ut leo saevis inimica rumpens</l>
<l rend='indent'>Agmina ferro. </l>
<l>Pulchrior vultus sanie, cruore</l>
<l>Sparsus et tabo: micat inter enses,</l>
<l>Phosphori sicut facibus serenis</l>
<l rend='indent'>Flamma relucet. </l>
<l>Hectoris durum nimium ferocis</l>
<l>Terreat fatum: Thetidos marinae</l>
<l>Filius curru rapuit supinum</l>
<l rend='indent'>Moenia circum. </l>
</lg>
</div2>
<div2 id='ReLW.08.15' n='15' type='poem'>
<pb id='s261' n='205'/>
<head>XV. MUNDO VALEDICENTIS VERBA.</head>
<lg met='asc2'>
<l>Numquam, munde miser, tuae </l>
<l rend='indent'>Explerunt animum deliciae meum!</l>
<l>Quantam poenam in amoribus</l>
<l rend='indent'>Et quantum reperi fastum in honoribus! </l>
<l>Cepit lux oculis micans,</l>
<l rend='indent'>Lactavit dubiae spes quoque regiae.</l>
<l>Non me detinet amplius</l>
<l rend='indent'>Fallax aura: malum nostra salus fuit. </l>
<l>Pro curis vetitis humi</l>
<l rend='indent'>Mentes sollicitas quot labor opprimit!</l>
<l>Vultus egregium decus</l>
<l rend='indent'>Monstrat laetitiam: supplicium parit. </l>
<l>Aulae naufragiis mare</l>
<l rend='indent'>Est infame: fidem saxa latentia</l>
<l>Non praestant, subiti aut Noti.</l>
<l rend='indent'>Multi in perniciem vela suam explicant: </l>
<l>Portus praecipiti in loco est.</l>
<l rend='indent'>Frangit saepe polo culmina fulminis</l>
<l>Vis sublimia turrium</l>
<l rend='indent'>Ac quercus foliis nudat et atterit: </l>
<l>Sed cum dextra tonat Iovis,</l>
<l rend='indent'>Non myrti tenues nec salices tremunt</l>
<l>Et secura tenet quies</l>
<l rend='indent'>Pastores inopes vilibus in casis. </l>
<l>Est constans tua gloria,</l>
<l rend='indent'>Seiuncta a populi vita tumultibus.</l>
<l>Hoc inter nemus atque agros</l>
<l rend='indent'>Tristes exuvias pono superbiae. </l>
<l>Felicem gradus altior</l>
<l rend='indent'>Nullum reddidit; est sorte beatior,</l>
<l>Qui fastum stolidum exuit:</l>
<l rend='indent'>Hunc qui non removet, gaudia deserunt.</l>
</lg>
</div2>
<div2 id='ReLW.08.16' n='16' type='poem'>
<pb id='s262' n='206'/>
<head>XVI. PEREGRINATIO AD BEATAM VIRGINEM IN PLAIN PROPE SALISBURGUM.</head>
<lg met='asc3'>
<l>Cum tempus vacuum nactus eris, Tite, </l>
<l>Visamus Dominam, quae colitur prope</l>
<l>Salsae moenia sublimia, Planida,</l>
<l rend='indent'>In plano quoniam sita est, </l>
<l>Circumdent modico parva licet iuga</l>
<l>In clivo. Niveis turribus eminet</l>
<l>Templum ingens, Pario marmore pulchrius,</l>
<l rend='indent'>Sancta nobile imagine. </l>
<l>Dum molimur iter, dum via distinet,</l>
<l>Dicamus celebri carmine virginem,</l>
<l>Olim quod docuit nos pietas patrum</l>
<l rend='indent'>Et vatum veterum fides. </l>
<l>Tu certum populi Christiadum decus,</l>
<l>Spes orbis miseri, gloria Caelitum</l>
<l>Et firma ambiguis rebus es ancora,</l>
<l rend='indent'>Lapsu praecipiti salus. </l>
<l>Maestis auxilium porrigis et manu</l>
<l>Abstergis lacrimas, pectora roboras,</l>
<l>Ne mergat barathrum neve onus opprimat,</l>
<l rend='indent'>Ne laedat mala bestia. </l>
<l>Delictis trepidos concilias deo:</l>
<l>Ad vitam revocas, quos Stygio lacu</l>
<l>Iam vexisse Charon creditus est rate,</l>
<l rend='indent'>Absumpsisse Erebi canis. </l>
<l>In quos saepe furit dira calumnia,</l>
<l>Insontes variis criminibus premit,</l>
<l>E discriminibus tristibus eruis</l>
<l rend='indent'>Et tuto in solio locas. </l>
<l>Enarrare solet nauta pericula,</l>
<l>Quis fessus totiens sentit opem tuam:</l>
<l>Miles letifero vulnere dum iacet,</l>
<l rend='indent'>A te subsidium venit. </l>
<pb id='s263' n='207'/>
<l>Salve diva parens, virgo puerpera,</l>
<l>O regina poli, sidereum iubar,</l>
<l>O summi genetrix numinis, orbis et</l>
<l rend='indent'>Nostri perpetuus nitor!</l>
<l>Sed quo Musa ruis? Dicere nil licet</l>
<l>Umquam nec tribui maior honor potest</l>
<l>Quam matrem esse dei. Scribere desino</l>
<l rend='indent'>Et pono calamum ad pedes.</l>
</lg>
</div2>
<div2 id='ReLW.08.17' n='17' type='poem'>
<head>XVII. VETULARUM IMAGO.</head>
<lg met='alca'>
<l>Luduntur et ludunt, vetulas libet </l>
<l>Quis pingere offas et Priami nurus:</l>
<l rend='indent'>Rugosa frons an non moleste</l>
<l rend='indent'>Omnibus aspicitur diebus? </l>
<l>Quot feminae naso madido fluunt,</l>
<l>Quot sunt comarum conspicuae nive?</l>
<l rend='indent'>Quot dentium fuscae nigrore</l>
<l rend='indent'>Tisiphones similes sorori? </l>
<l>Autumno adulto tot folia haud cadunt</l>
<l>Nec vere surgunt florida germina</l>
<l rend='indent'>Nec litori incumbunt harenae</l>
<l rend='indent'>Aut Erebo stabulantur haedi, </l>
<l>Atrox libido quos sociat gregi</l>
<l>Lascivienti, pascit et ignibus:</l>
<l rend='indent'>Quot tempore hoc fucis et ore</l>
<l rend='indent'>Inveniuntur anus dolosae. </l>
<l>Hinc pictor istam neglege imaginem:</l>
<l>Describe tela virgineum decus,</l>
<l rend='indent'>Annos iuventae nec genarum</l>
<l rend='indent'>Sperne rosas oculosque laetos. </l>
</lg>
</div2>
<div2 id='ReLW.08.18' n='18' type='poem'>
<pb id='s264' n='208'/>
<head>XVIII. VERBA SOLLICITE APPENDENDA.</head>
<lg met='sapp'>
<l>Sermo non constat pretio, sed auget </l>
<l>Maxime dotes hominis venusti,</l>
<l>Si brevis, parcus, fluat eloquenti</l>
<l rend='indent'>Gratus ab ore: </l>
<l>Qui senem quondam Pylium decebat</l>
<l>Aut tuis, prudens Menelae, labris</l>
<l>Sedit, indignum Paridis procacis</l>
<l rend='indent'>Questus amorem. </l>
<l>Verba ne perdas odio vel ira,</l>
<l>Litibus crebris vel amore vano:</l>
<l>Ne minis credas patriae repelli</l>
<l rend='indent'>Finibus hostem. </l>
<l>Lingua custodit sapiens honorem,</l>
<l>Dedecus summum tribuit proterva:</l>
<l>Orbe qui magni cupis aestimari,</l>
<l rend='indent'>Pauca loquare. </l>
</lg>
</div2>
<div2 id='ReLW.08.19' n='19' type='poem'>
<head>XIX. PAUPERTAS CONTEMPTA.</head>
<lg met='asc2'>
<l>Paupertate modestia </l>
<l rend='indent'>Stipata et nivei flos animi pudor,</l>
<l>Mens iussis Domini obsequens</l>
<l rend='indent'>Fortuna eximii maxima sit viri.</l>
<l>Servat cetera Mucius;</l>
<l rend='indent'>Torquet sollicitum cura pecuniae:</l>
<l>Totos devovet huic dies</l>
<l rend='indent'>Et noctes studiis assiduis sacrat.</l>
<pb id='s265' n='209'/>
<l>Tot corradit opes senex,</l>
<l rend='indent'>Lydi divitias ut superet ducis,</l>
<l>Quem Persa imposuit rogo</l>
<l rend='indent'>Et frustra tumidum praemonuit Solon: </l>
<l>Membris debilibus licet,</l>
<l rend='indent'>Exhaustis tumulum viribus appetat.</l>
<l>Ecquis corripuit furor</l>
<l rend='indent'>Tot sudare modis, pondus inutile </l>
<l>Auri ut congerat in domum,</l>
<l rend='indent'>Cum maestam nequeat tollere pectoris</l>
<l>Umquam sollicitudinem,</l>
<l rend='indent'>Sed somnos adimat, taedia adaugeat? </l>
<l>Quid prodest opulentia,</l>
<l rend='indent'>Quid cornu totiens divite copia,</l>
<l>Cum letum <corr sic='tacido' resp='transcriber'>tacito</corr> pede</l>
<l rend='indent'>Festinum immineat rebus et exuat, </l>
<l>Quas iunxit labor insolens?</l>
<l rend='indent'>Quid clades memorem et saeva pericula,</l>
<l>Quae mortalibus accidunt,</l>
<l rend='indent'>Quos gestare suo credita sors sinu? </l>
<l>Non auro cupidus Midas</l>
<l rend='indent'>Optato periit? non Danae aureo</l>
<l>Delusa imbre probrum tulit?</l>
<l rend='indent'>Pomum non Eridos, quod dedit aureum </l>
<l>Idaeus Veneri puer,</l>
<l rend='indent'>Incendit Priami regna potentia?</l>
<l>Portas fregit aeneas</l>
<l rend='indent'>Auro vir Macedo, moenia subruit. </l>
<l>Quisquis sidera scandere</l>
<l rend='indent'>Gestis, hanc procul a corde notam amove.</l>
</lg>
</div2>
<div2 id='ReLW.08.20' n='20' type='poem'>
<head>XX. CONIUGIUM NON SPERNENDUM.</head>
<lg met='sapp'>
<l>Nuptias horres, subolem, Trebati, </l>
<l>Peius odisti rutilo dracone?</l>
<l>Taedium vitas thalami pudici,</l>
<l rend='indent'>Iurgia lecti? </l>
<pb id='s266' n='210'/>
<l>Sunt quidem fastidia, sunt labores</l>
<l>Coniugum: caelum meliore dono</l>
<l>Pensat et curas animi suavi</l>
<l rend='indent'>Temperat aura.</l>
<l>Liberi sunt deliciae parentum :</l>
<l>Filius dulcis patris est voluptas,</l>
<l>Blandus et canae baculus senectae,</l>
<l rend='indent'>Gaudia matris. </l>
<l>Nulla vitae condicio beata</l>
<l>Semper et luctu sine nemo degit:</l>
<l>Saepe solamen misero marito</l>
<l rend='indent'>Attulit uxor. </l>
</lg>
</div2>
<div2 id='ReLW.08.21' n='21' type='poem'>
<head>XXI. ANIMUS DEUM QUAERENS.</head>
<lg met='alca'>
<l>Vixi quietus: nec dubiae mihi </l>
<l>Res inciderunt, tristia iurgia</l>
<l rend='indent'>Nec pace privavere, lites</l>
<l rend='indent'>Nec tumuere animo modesto. </l>
<l>Vixi quietus: non odium, furor</l>
<l>Aut ira mentem deicere e statu</l>
<l rend='indent'>Aut vertere obliquam in ruinam</l>
<l rend='indent'>Bistonii valuere venti. </l>
<l>Vixi quietus : nulla pecuniae,</l>
<l>Fulvi vel auri me sitis impulit,</l>
<l rend='indent'>A tramite ut consueto abirem</l>
<l rend='indent'>Neglegeremve salutis aram. </l>
<l>Dum sic quiesco, non reperi uspiam,</l>
<l>Quem diligebam : sollicitus licet</l>
<l rend='indent'>Scrutarer aedes et vetustos</l>
<l rend='indent'>Excuterem pluteos librorum. </l>
<pb id='s267' n='211'/>
<l>At curioso lumine moenia</l>
<l>Dum lustro, vates invenio sacros,</l>
<l rend='indent'>Qui me docebant, quo morari,</l>
<l rend='indent'>Quo residere loco soleret </l>
<l>Dilectus heros. Accelero gradum,</l>
<l>Quo iussit ardor : conspicio meum,</l>
<l rend='indent'>O fata! numen. Curro, adoro</l>
<l rend='indent'>Et manibus retinere nitor. </l>
<l>At fugit alis fulminis ocius,</l>
<l>Haec dicta postquam liquit amans: ,Meo</l>
<l rend='indent'>Si semper ardebis calore,</l>
<l rend='indent'>Sidereo potiere Sponso.' </l>
</lg>
</div2>
<div2 id='ReLW.08.22' n='22' type='poem'>
<head>XXII. MORS NON TIMENDA.</head>
<lg met='sapp'>
<l>Cum volet vitae fragilis severa </l>
<l>Atropos tandem resecare fila,</l>
<l>Abstine tristi gemitu, profanis</l>
<l rend='indent'>Parce querelis. </l>
<l>Lege caelesti semel est statutum</l>
<l>Omnibus, quicumque fuere nati</l>
<l>Orbe, denasci, tumulo recondi,</l>
<l rend='indent'>Ire sub umbras. </l>
<l>Occidit Minos genitus Tonante,</l>
<l>Clarus Anchises Veneris cubili,</l>
<l>Nuptiis Peleus Thetidos ferox et</l>
<l rend='indent'>Fortis Achilles. </l>
<l>Interit numquam generosa virtus :</l>
<l>Nomen immortale, decus perenne;</l>
<l>Magna qui gessit, memori triumphat</l>
<l rend='indent'>Tempore victor. </l>
</lg>
</div2>
<div2 id='ReLW.08.23' n='23' type='poem'>
<pb id='s268' n='212'/>
<head>XXIII. VITAE SECURITAS.</head>
<lg met='alca'>
<l>Quae vita dulcis, Caelitibus placens, </l>
<l>Ornata sanctis legibus, expetis,</l>
<l rend='indent'>Quae tuta crebris a procellis,</l>
<l rend='indent'>Eximia instabili tumultu? </l>
<l>'Securus haud es, dum recubas solo,</l>
<l>Dum pane terrae vesceris et maris</l>
<l rend='indent'>Undis oberras: fige pinum</l>
<l rend='indent'>Litore turbinibus remoto. </l>
<l>Sit meta virtus, candida moribus,</l>
<l>Infesta nulli, libera motibus,</l>
<l rend='indent'>Tranquilla, divum pace laeta,</l>
<l rend='indent'>Non odio invidiaque flagrans. </l>
<l>Curae molestae non animum premant,</l>
<l>Non luctu inani sollicitet dolor ;</l>
<l rend='indent'>Permitte caelo cuncta, dege</l>
<l rend='indent'>Arbitrio melioris aevi: </l>
<l>Cum Mars sileret nec fremerent tubae,</l>
<l>Cum sceptra blanda ferret Amor manu</l>
<l rend='indent'>Nec limes agris destinatus</l>
<l rend='indent'>Divideret miseros colonos.' </l>
</lg>
</div2>
<div2 id='ReLW.08.24' n='24' type='poem'>
<head>XXIV. HORRIDA TEMPESTAS. ALLEGORIA ANIMI ADFLICTI.</head>
<lg met='asc2'>
<l>Quando nubibus exues </l>
<l rend='indent'>Nigris, Phoebe, caput? laetior aspici</l>
<l>Quando lux veniet polo?</l>
<l rend='indent'>Tempestas trepido pluribus horrida</l>
<pb id='s269' n='213'/>
<l>Annis incubuit solo</l>
<l rend='indent'>Nec sidus liquido risit ab aethere.</l>
<l>Saepe atrocia fulmina</l>
<l rend='indent'>Prostravere ducum celsa palatia </l>
<l>Ventorumque protervitas</l>
<l rend='indent'>Movit non solitis flatibus aequora.</l>
<l>Quid sperem aut metuam, haereo,</l>
<l rend='indent'>Dum caelum assiduis depluit imbribus, </l>
<l>Consurgit mare fluctibus:</l>
<l rend='indent'>An terras iterum diluvium premet,</l>
<l>Prisco ut tempore contigit,</l>
<l rend='indent'>Dum vix tuta fuit Pyrrha cacumine </l>
<l>Atque altis nemorum iugis?</l>
<l rend='indent'>Erravit pelagi belua montibus</l>
<l>Et Protei madidum pecus</l>
<l rend='indent'>E ponto aereis quercubus institit: </l>
<l>Ast armenta, ovium greges</l>
<l rend='indent'>Absorpti tumido gurgite Nerei.</l>
<l>Tandem nubila discute,</l>
<l rend='indent'>Visa, magne Parens, redde diem Iride. </l>
</lg>
</div2>
<div2 id='ReLW.08.25' n='25' type='poem'>
<head>XXV. VITAE IN PEIUS MUTATIO.</head>
<lg met='asc2'>
<l>Quam iucundus eras puer, </l>
<l rend='indent'>Cum primis studiis Uranie imbuit</l>
<l>Et Phoebus citharam dedit,</l>
<l rend='indent'>Qua blandum patriae concineres melos, </l>
<l>In terram traheres deos</l>
<l rend='indent'>Mentis laetitia, moribus integris!</l>
<l>Scena ut versa celerrime!</l>
<l rend='indent'>Eiurata fides ruptaque foedera. </l>
<l>Postquam virgineus rubor</l>
<l rend='indent'>Abscessit niveis et probitas genis,</l>
<l>Paulatim Idalius furor</l>
<l rend='indent'>Accendit facibus pectus et Euhius </l>
<pb id='s270' n='214'/>
<l>Lignum, rore madens licet,</l>
<l rend='indent'>Fecundis cyathis apposuit foco.</l>
<l>Nec pravi comites tibi</l>
<l rend='indent'>Umquam defuerant, omne animi iubar</l>
<l>Quis delere brevis labor,</l>
<l rend='indent'>Caelestis radium expungere originis.</l>
<l>Hinc fas atque nefas pari</l>
<l rend='indent'>Censetur numero : cedit honor probro.</l>
<l>Quantum corripuit malum!</l>
<l rend='indent'>Quis vinctum laqueis expediet deus?</l>
</lg>
</div2>
<div2 id='ReLW.08.26' n='26' type='poem'>
<head>XXVI. INVIDIAE CONTEMPTUS.</head>
<lg met='alca'>
<l>'Ignosce, damnum qui studiis tuis </l>
<l>Inferre tentant pectore livido,</l>
<l rend='indent'>Qui moliuntur te quiete</l>
<l rend='indent'>Et placido spoliare somno.' </l>
<l>Funesta quamvis invidiae lues</l>
<l>Atro veneno me petat, attamen</l>
<l rend='indent'>Privare tranquillo sopore,</l>
<l rend='indent'>Tollere pacem animi nequibit. </l>
<l>Absisto terris, sidera transvolo,</l>
<l>Contendo summi luce Patris frui:</l>
<l rend='indent'>Huc livor, etsi celsa diro</l>
<l rend='indent'>Allatret ore, sequi vetatur. </l>
<l>Externa laedat, Melpomenes togam</l>
<l>Lingua procaci dilaceret meae:</l>
<l rend='indent'>Erecta mens contemnit omne,</l>
<l rend='indent'>Quidquid humus celebrare suevit: </l>
<l>'Figmenta Pindus, Pieridum iuga,</l>
<l>Quaeque ausa quondam Graecia ludere,</l>
<l rend='indent'>Nil Pegasus, nil fontis unda</l>
<l rend='indent'>Castalii aut Heliconis umbrae.' </l>
<pb id='s271' n='215'/>
<l>Me plebe virtus eximat et fides,</l>
<l>Transcribat heroum pietas choro:</l>
<l rend='indent'>Non diota possunt innocenti aut</l>
<l rend='indent'>Improbitatis obesse virus.</l>
</lg>
</div2>
<div2 id='ReLW.08.27' n='27' type='poem'>
<head>XXVII. MORS UBIQUE EADEM.</head>
<lg met='sapp'>
<l>Angimur vanis homines miselli! </l>
<l>Astra pulsamus gemitu frequenti,</l>
<l>Ut procul nobis nocitura pellant,</l>
<l rend='indent'>Prospera mittant. </l>
<l>Hic timet mortem pelago subire,</l>
<l>Fluctibus mergi trepidat marinis</l>
<l>Et rogat, terrae gremio quiescant</l>
<l rend='indent'>Molliter ossa. </l>
<l>Ille sed contra posuisse vitam</l>
<l>Solis exoptat liquido cubili:</l>
<l>Monstra non vitat, fieri nec horret</l>
<l rend='indent'>Piscibus esca. </l>
<l>Ense formidat caput hic recidi,</l>
<l>Degener lecto cupit occubare:</l>
<l>Gaudet at letum properare ferro</l>
<l rend='indent'>Martia proles. </l>
<l>Dum deo mores fuerint probati,</l>
<l>Fama dum constet, nihil allabores:</l>
<l>Est idem, quod pandit iter nigrantis</l>
<l rend='indent'>Limina regis. </l>
</lg>
</div2>
<div2 id='ReLW.08.28' n='28' type='poem'>
<pb id='s272' n='216'/>
<head>XXVIII. SPES HUMANA FALLIT, DIVINA SERVAT.</head>
<lg met='asc2'>
<l>'Quid sperem aut cupiam miser </l>
<l rend='indent'>Desertus totiens a sociis meis?'</l>
<l>Sic clamabat Acontius</l>
<l rend='indent'>Deplorans lacrimis et gemitu graves </l>
<l>Aerumnas, quibus innocens</l>
<l rend='indent'>Nuper mersus erat nec reperit vadum,</l>
<l>Quo vitare calumniam</l>
<l rend='indent'>Aut posset tetricas ludere nenias. </l>
<l>Quid promissa fides, amor</l>
<l rend='indent'>Quid rebus dubiis praestitit? Heu gelu!</l>
<l>Heu frigus Scythicum! Calor</l>
<l rend='indent'>Non ullus superat: nix, glacies riget. </l>
<l>Spes humana ruit, nisi</l>
<l rend='indent'>Divina auxilium praebeat et manum,</l>
<l>Lapsos suaviter erigens,</l>
<l rend='indent'>Firmans ambiguos et pavidos metu. </l>
<l>Ut vitis tremulis humi</l>
<l rend='indent'>Errat palmitibus surgere nescia,</l>
<l>Ulmus bracchia tendere,</l>
<l rend='indent'>Quo sursum emineat, ni soleat sua: </l>
<l>Niti ad sidera sic nequit</l>
<l rend='indent'>Infelix dolor ac sollicitus labor</l>
<l>Mortalis generis, nisi</l>
<l rend='indent'>Lapsurum omnipotens sustineat deus. </l>
<l>Infirmi nimium sumus,</l>
<l rend='indent'>Ni caelum fragiles protegat ac iuvet;</l>
<l>Numquam vincimus ardua,</l>
<l rend='indent'>Quam fiducia cum numinis incitat. </l>
</lg>
</div2>
<div2 id='ReLW.08.29' n='29' type='poem'>
<pb id='s273' n='217'/>
<head>XXIX. SENEX LIBIDINE MERSUS VINDICTAM QUAERIT.</head>
<lg met='alca'>
<l>Quo tendis amens? quo Veneris puer </l>
<l>Ducit volentem? quo furor abripit?</l>
<l rend='indent'>Crimen fateris nec recondi</l>
<l rend='indent'>Culpa potest sceleris pudendi. </l>
<l>Vindicta vecors te stimulat tamen:</l>
<l>Iratus adfligis, monitis suis</l>
<l rend='indent'>Qui semita optabant salutis</l>
<l rend='indent'>Ire, nefas procul amovere. </l>
<l>Castae puellae te digito notant,</l>
<l>Maesti mariti coniugibus timent,</l>
<l rend='indent'>Tentare quas probro haud vereris,</l>
<l rend='indent'>Munere sollicitare misso. </l>
<l>Celare silvis te potius iuvet,</l>
<l>Delicta eremo diluere horrida,</l>
<l rend='indent'>Mortalium quo nemo cernat</l>
<l rend='indent'>Aut oculos feriat Cupido. </l>
<l>Sordes solo abdi cum tetrico queant,</l>
<l>Celso videri non solio decet:</l>
<l rend='indent'>Obscura tesquorum et ferarum</l>
<l rend='indent'>Lustra tegant vitiosa membra. </l>
<l>Sic latro quondam, sic meretrix rea</l>
<l>Densis latebant sub nemorum comis,</l>
<l rend='indent'>Ut lubricam noxam expiarent,</l>
<l rend='indent'>Assererent sibi iura caeli. </l>
<l>Hoc aemulari, Cretice, convenit,</l>
<l>Inter feroces degere beluas,</l>
<l rend='indent'>Ut paenitentem tandem Olympus</l>
<l rend='indent'>Eripiat Stygiis tenebris. </l>
</lg>
</div2>
<div2 id='ReLW.08.30' n='30' type='poem'>
<pb id='s274' n='218'/>
<head>XXX. VIRI ILLUSTRIS MORITURI VERBA.</head>
<lg met='asc1'>
<l>Vixi et, quem tribuit sors, tenui locum </l>
<l>Rerum inter varias et dubias vices.</l>
<l>Musis ingenium nobile tradidi</l>
<l>Atque artes didici, quae puerum decent, </l>
<l>Qui praestare operam principibus velit.</l>
<l>Mox aulam petii, quae placido sinu</l>
<l>Excepit iuvenem atque auxit honoribus.</l>
<l>Ad supremum apicem, quo licuit mihi, </l>
<l>Eluctatus eram difficili gradu</l>
<l>Nec me destituit gratia Caesaris,</l>
<l>Crebris obsequiis quam merui quoque,</l>
<l>Donec morbus atrox opprimeret domi, </l>
<l>Mors paulatim avidas iniceret manus.</l>
<l>Legatus proceres cautus ad exteros</l>
<l>Tractavi domini plura negotia</l>
<l>Et foedus pepigi non sine gloria. </l>
<l>Prudentem imperii non latuit status</l>
<l>Nec versuta ducum consilia aut doli,</l>
<l>Quis sueti patriam vertere funditus,</l>
<l>Discussi tacite, dum potui, omnia, </l>
<l>Communi satis ut prospicerem rei.</l>
<l>Praevidi ante diem dira pericula</l>
<l>Et, quorum intererat, praemonui libens.</l>
<l>Hinc accrevit honos et decus undique, </l>
<l>Quem fastu cupido non tamen ambii,</l>
<l>Contentus miseros solvere nexibus.</l>
<l>Nunc decedo solo; nam vocat arbiter</l>
<l>Orbis, qui meritis praemia reddere </l>
<l>Novit digna meis. Iam peto sidera,</l>
<l>Terris aufugio: lux radiat poli.</l>
</lg>
</div2>
</div1>
<div1 id='ReLW.09' n='9' type='book'>
<pb id='s275'/>
<head>SILVARUM LIBER IV.</head>
<div2 id='ReLW.09.01' n='1' type='poem'>
<pb id='s276'/>
<gap desc='blank space' resp='sampling'/>
<pb id='s277'/>
<head>I. CALUMNIA SPERNENDA.</head>
<lg met='asc2'>
<l>Tristem te video, Probe: </l>
<l rend='indent'>Quid ploras? nimium saeva calumnia</l>
<l>Aestus pectoris est tui?</l>
<l rend='indent'>At quid vana virum commoveant probra? </l>
<l>'Non iniuria surrigat,</l>
<l rend='indent'>Cum numquam studeam laedere quempiam</l>
<l>Atque invadar ab omnibus?'</l>
<l rend='indent'>Quid prodest gemitus, quid querimonia? </l>
<l>Contemnenda magis tibi,</l>
<l rend='indent'>Quae spargit populus, vilia iurgia,</l>
<l>Quae iactat procerum cohors,</l>
<l rend='indent'>Dum magnis meritis perpetuo invidet, </l>
<l>Ingens attenuat decus,</l>
<l rend='indent'>Quam prodenda animi vulnera saucii.</l>
<l>Si spernas, abeunt retro</l>
<l rend='indent'>In damnum domini tela volantia. </l>
<l>Si mentem excrucies, labor</l>
<l rend='indent'>Semper sollicitum difficilis premet:</l>
<l>Turbae gaudia lividae</l>
<l rend='indent'>Praestabis, gravius noxia ut ingerant. </l>
<l>Ergo dissimula nefas,</l>
<l rend='indent'>Mendax lingua tibi turpe quod accinet.</l>
<l>Nam freno cohibebitur</l>
<l rend='indent'>Mordax utilius sermo silentii, </l>
<l>Quam si sidera misceas</l>
<l rend='indent'>Terris et trepidis cuncta tumultibus,</l>
<l>Cum vilescere sentiat,</l>
<l rend='indent'>Quae certamina tot viribus excitat. </l>
<pb id='s278' n='222'/>
<l>Latratu assiduo canum</l>
<l rend='indent'>Numquam magnanimus territus est leo;</l>
<l>At qui mollibus est fibris,</l>
<l rend='indent'>Ad quemvis strepitum concutitur metu.</l>
</lg>
</div2>
<div2 id='ReLW.09.02' n='2' type='poem'>
<head>II. MORTIS MEDITATIO.</head>
<lg met='sapp'>
<l>Lubricos motus animi domare </l>
<l>Poscis, adfectus resecare molles</l>
<l>Et viro dignam, Diodore, vitam</l>
<l rend='indent'>Degere sancto.</l>
<l>At vetat pectus vitiis onustum:</l>
<l>Ira, formido trahit hinc et inde,</l>
<l>Dira vindictae lacerat libido,</l>
<l rend='indent'>Ardet et odit. </l>
<l>Fertur in praeceps nivibus solutis</l>
<l>Monte decurrens velut auctus amnis,</l>
<l>Saxa qui secum nemorumque frusta</l>
<l rend='indent'>Volvere suetus. </l>
<l>Advoca nigras ad opem sorores,</l>
<l>Horridam mortis meditare falcem</l>
<l>Et diem, quo te celeri recidet</l>
<l rend='indent'>Cuspide maestum. </l>
<l>Iudicis summi rigidum tribunal</l>
<l>Cogita crebro: fugient tumultus</l>
<l>Mentis insani, metus ac cupido</l>
<l rend='indent'>Cedet et aestus. </l>
</lg>
</div2>
<div2 id='ReLW.09.03' n='3' type='poem'>
<pb id='s279' n='223'/>
<head>III. IRA INNOCENTI NON TIMENDA.</head>
<lg met='asc2'>
<l>Intermissa diu redit </l>
<l rend='indent'>Vindictae rabies, ultio quaeritur,</l>
<l>Ob causam nimium levem</l>
<l rend='indent'>Aut nullam potius. Diceris impius </l>
<l>Contemptor patriae ac dei. </l>
<l rend='indent'>Verum nullus adest testis idoneus.</l>
<l>'Immanis sceleris reus'</l>
<l rend='indent'>Delator timidum tentat et arguit. </l>
<l>Iudex credulus annuit:</l>
<l rend='indent'>Etsi haud audierit, non eris innocens?</l>
<l>At ne cede malis, Tite,</l>
<l rend='indent'>Numquam verum odio desere vel metu. </l>
<l>Adflictam Babylonio</l>
<l rend='indent'>Castam iudicio respice coniugem</l>
<l>Hebraei iuvenis: senum</l>
<l rend='indent'>Plebi detulerat vafra calumnia. </l>
<l>At missus Daniel puer</l>
<l rend='indent'>Insontem eripuit supplicio horrido,</l>
<l>Addixit trepidos neci,</l>
<l rend='indent'>Quorum munus erat legibus obsequi </l>
<l>Divinis, operam dare</l>
<l rend='indent'>Sanctae iustitiae, plectere crimina.</l>
<l>Cum tres Isacidas furor</l>
<l rend='indent'>Flammis imposuit regius, ignis haud </l>
<l>Ausus corpora tangere,</l>
<l rend='indent'>Saevos carnifices corriperet licet.</l>
<l>Sic poenis deus eximit</l>
<l rend='indent'>Mortales avidos quaerere gloriam </l>
<l>In caelis stabilem, solo</l>
<l rend='indent'>Immundo ac luteo serpere nescios.</l>
<l>Firmet spes adamantina:</l>
<l rend='indent'>Non illi ira nocet, sidera quem fovent. </l>
<l>Numen tandem aderit tuum,</l>
<l rend='indent'>Emerget tenebris aurea veritas.</l>
</lg>
</div2>
<div2 id='ReLW.09.04' n='4' type='poem'>
<pb id='s280' n='224'/>
<head>IV. AMICITIA FALLAX.</head>
<lg met='alca'>
<l>'Quis nostro amicus tempore?' Quid cupis?</l>
<l>Audire verum si libeat, Tite:</l>
<l rend='indent'>Est orbe toto nullus; ardor</l>
<l rend='indent'>Fictus amicitiam fugavit </l>
<l>Aut interemit. Nunc species vaga</l>
<l>Tantum remansit vel dubius color,</l>
<l rend='indent'>Fucata quo pingantur ora</l>
<l rend='indent'>Et statuatur imago mendax. </l>
<l>Quid fax honesti possit et aequitas,</l>
<l>Quid flamma caeli, relligio, fides.</l>
<l rend='indent'>Mortalium cum sola duros</l>
<l rend='indent'>Dirigit utilitas labores? </l>
<l>Cum desit haec, quis magno operi manum</l>
<l>Admolietur? quis tenues struet</l>
<l rend='indent'>Aedes colonus? ductor arces?</l>
<l rend='indent'>Haec pavidis Cynosura nautis. </l>
<l>Istud ferendum. Quis valeat pati</l>
<l>Plures amici nomine fallere,</l>
<l rend='indent'>Adducere in discrimen ingens,</l>
<l rend='indent'>Qui minimum timuere labi? </l>
<l>Crimen nefandum, pernicies, probrum</l>
<l>Infame, gentis Teutonicae pudor,</l>
<l rend='indent'>Quicumque abusus lege sacra</l>
<l rend='indent'>Hoc patriam scelere inquinavit! </l>
<l>Infecta tanta sint Libyes lue</l>
<l>Deserta, Ganges et Rhodopes iuga:</l>
<l rend='indent'>Ignoret at Germana tellus</l>
<l rend='indent'>Perfidiae facinus cruentum. </l>
</lg>
</div2>
<div2 id='ReLW.09.05' n='5' type='poem'>
<pb id='s281' n='225'/>
<head>V. TUMOR RELIGIONI NON CONVENIT.</head>
<lg met='asc3'>
<l>Quam lex, Eurynome, dura necessitas! </l>
<l>A Sponsi totiens suavibus osculis</l>
<l>Seiungi, miseram pauperiem pati</l>
<l rend='indent'>Nec caeli facibus frui! </l>
<l>Mens desideriis icta fidelibus</l>
<l>Amplexum lacrimis et gemitu petit,</l>
<l>Dilecti tenebras spernere callida</l>
<l rend='indent'>Et mundi pariter iubar. </l>
<l>Non ambit trepide munera publica</l>
<l>Arcanoque patrum consilio sedet:</l>
<l>Cretata nec enim conspicitur toga</l>
<l rend='indent'>Nec lana Tyria nitet. </l>
<l>Huic fers te similem? Cuncta sed abnuunt;</l>
<l>Produnt ingenium Serica vellera,</l>
<l>Celsae frontis apex et stola candida:</l>
<l rend='indent'>Hinc vanus tumor emicat. </l>
<l>Quae castis superum gaudet amoribus,</l>
<l>Fastu magnanimo reicit omnia,</l>
<l>Quae vel terra colit, turba vel aestimat:</l>
<l rend='indent'>Veras divitias amat. </l>
</lg>
</div2>
<div2 id='ReLW.09.06' n='6' type='poem'>
<head>VI. OBSCENUS SERMO.</head>
<lg met='sapp'>
<l>Utitur dictis gravibus pudori,</l>
<l>Verba praetextata cadunt loquentis</l>
<l>Ore semper: quid deceat iuventam,</l>
<l rend='indent'>Nescit Iolas.</l>
<pb id='s282' n='226'/>
<l>Lubrico cantu cupidas puellas</l>
<l>Excitat turpis Veneris propola</l>
<l>Et lyrae nervis stimulat ruentem in</l>
<l rend='indent'>Proelia taurum. </l>
<l>Martis hinc languet vigor ac virile</l>
<l>Corporis robur: facibus Cupido</l>
<l>Saevit immitis, iaculis furentis</l>
<l rend='indent'>Sternitur heros. </l>
<l>Si sapis, vita Cypridis nepotes,</l>
<l>Abstine foedis salibus, Melisse:</l>
<l>Plebe quod coram facere erubescis,</l>
<l rend='indent'>Dicere noli. </l>
</lg>
</div2>
<div2 id='ReLW.09.07' n='7' type='poem'>
<head>VII. AD NONNUM. IEIUNIA NON OBESSE SED PRODESSE.</head>
<lg met='arc1'>
<l>Nonne gemis, quoniam redeunt ieiunia veris </l>
<l rend='indent'>Tristia? Languidius</l>
<l>Membra moves, ac si dura sub mole labores</l>
<l rend='indent'>Ponderibusque cadas. </l>
<l>Exerrat sola mens caeca cupidine, pasci</l>
<l rend='indent'>Fervida deliciis;</l>
<l>Quid caro? quid pisces? non sunt obsonia grata?</l>
<l rend='indent'>Quid gula foeda petit? </l>
<l>Heu! quotiens mendax te ducit opinio? caelo</l>
<l rend='indent'>Obsequium omne negas?</l>
<l>Quid tandem fiet, cum te mors laedet acuta</l>
<l rend='indent'>Falce senem ac rapiet, </l>
<l>Quo quondam Hector abit, quo Pelei candida proles,</l>
<l rend='indent'>Quo Paris ore nitens?</l>
<l>Cum de Minos qui flecti nescit, acerba</l>
<l rend='indent'>Fecerit arbitria, </l>
<pb id='s283' n='227'/>
<l>Non laetas vises silvas nec amoena piorum</l>
<l rend='indent'>Rura, sed igne lues,</l>
<l>Quae nimio membris studio indulgere paratus</l>
<l rend='indent'>Semper eras fatue. </l>
<l>Sperne voluptates, annis nec lubrica quaere</l>
<l rend='indent'>Gaudia iam gravior.</l>
<l>Lascivos motus frenent ieiunia, culpas</l>
<l rend='indent'>Dissoluant lacrimae. </l>
<l>Corporis est divis tum castigatio grata</l>
<l rend='indent'>Difficilisque labor,</l>
<l>Cum noxas lapsusque animo deflemus amaro,</l>
<l rend='indent'>Sidera suspicimus. </l>
</lg>
</div2>
<div2 id='ReLW.09.08' n='8' type='poem'>
<head>VIII. CARMINIBUS PRAEFERTUR AURUM.</head>
<lg met='asc1'>
<l>Illustris canerem virginis indolem, </l>
<l>Felicem genium, purpureas comas,</l>
<l>Fulgentes oculos sideribus pares</l>
<l>Et mores niveos : sed retinet metus,</l>
<l>Ne fors Melpomenen exigat aedibus,</l>
<l>Tantum versiculos cum lepidos ferat,</l>
<l>Non aurum, Tyriae munera vel togae.</l>
<l>Fortes concinerem militiae duces,</l>
<l>Qui fregere trucis Sithoniae manum,</l>
<l>Obscuris ut eat Cynthia cornibus,</l>
<l>Ingenti validas pellere copias</l>
<l>Qui nixu potuere haud timidi mori</l>
<l>Et qui arcere solent foedifraga agmina</l>
<l>Gallorum patriae finibus atque agris</l>
<l>Quique imponere amant Sarmatico throno,</l>
<l>Quem suffragia eo nobilium vocant.</l>
<l>Moschum haud neglegerem, moenia Tartari</l>
<l>Qui pulsat, trepidos arcibus eicit</l>
<l>Atque armis cohibet, Christiadum plagas</l>
<l>Ne vastare furor more suo queat. </l>
<pb id='s284' n='228'/>
<l>Verum militibus grata pecunia:</l>
<l>Sordent Pierides, quos tuba pellicit.</l>
<l>Gaudent arva, domos diripere hostium :</l>
<l>Praeda, divitiis ac spoliis graves</l>
<l>Censeri, proprios dum repetunt lares.</l>
<l>Sunt vatum nimium vilia carmina,</l>
<l>Quamvis perpetuus sollicitet labor:</l>
<l>Tantum hinc canto mihi atque Aonidum choro, </l>
<l>Ulli ne fidibus taedia concitem.</l>
</lg>
</div2>
<div2 id='ReLW.09.09' n='9' type='poem'>
<head>IX. PHILOSOPHIA STOICA.</head>
<lg met='alca'>
<l>Tu, qui severis legibus uteris,</l>
<l>Praeclara censes somnia porticus,</l>
<l rend='indent'>Decreta numquam veritatis</l>
<l rend='indent'>Aut veteris sophiae relinque.</l>
<l>Quod Zeno suadet, quod monet aureis</l>
<l>Dictis Cleanthes, pectore ne tuo</l>
<l rend='indent'>Labatur umquam: sempiterna</l>
<l rend='indent'>Gloria sic memorem sequetur.</l>
<l>Quae secta? vel quid praecipiunt viri?</l>
<l>Sectam virilem nemo negaverit,</l>
<l rend='indent'>Cum sola virtus aestimetur</l>
<l rend='indent'>Omnibus anteferenda regnis.</l>
<l>Sit vita summo conveniens deo,</l>
<l>Nudata mens adfectibus omnibus:</l>
<l rend='indent'>Non ira surgat, non cupido</l>
<l rend='indent'>Immodico dominetur aestu.</l>
<l>Aerumna nullo turbine deprimat,</l>
<l>Non aura sortis blandior evehat.</l>
<l rend='indent'>Est vultus idem, frons serena</l>
<l rend='indent'>Et similis sine nube soli,</l>
<pb id='s285' n='229'/>
<l>Seu pace ponti litora gaudeant</l>
<l>Seu tollat Auster turbidus aequora</l>
<l rend='indent'>Seu Iuppiter diffundat imbres,</l>
<l rend='indent'>Lux radios vel amoena spargat.</l>
<l>Non sceptra poscit nec diademata</l>
<l>Gestit superbo imponere vertici</l>
<l rend='indent'>Ambitve fasces consulares</l>
<l rend='indent'>Aut populo cupit imperare.</l>
<l>Est pulcher, ingens rex, sapiens tamen,</l>
<l>Dives, beatus, par superis, potens,</l>
<l rend='indent'>Cum nullus impellat tumultus,</l>
<l rend='indent'>Atque animo potiatur aequo.</l>
</lg>
</div2>
<div2 id='ReLW.09.10' n='10' type='poem'>
<head>X. AMOR FILIAE ERGA MATREM.</head>
<lg met='asc5'>
<l>Quam vultu nitido es, Leuconoe, quam radias genis!</l>
<l>Sic ornat meritam sanctus amor, sic iubar adicit,</l>
<l>Matrem aetate gravem dum refoves, excipis osculo</l>
<l>Ac dulci gremio, blanda manu fercula dum ingeris.</l>
<l>Quam nunc laeta parens grato animo! Praebuit ubera</l>
<l>Nascenti; cuperet iam proprium tradere spiritum</l>
<l>Pro nata tenera, si sineret lex adamantina.</l>
<l>Huc converte oculos, hoc speculum perpetuo aspice,</l>
<l>Quem matris tenuis cura subit, nulla inopis patris.</l>
<l>Caelum, virgo, tuas accumulet muneribus manus</l>
<l>Et mollem nivea prole sinum, cum fueris probo</l>
<l>Quondam iuncta viro. Coniugii sit leve onus, domus</l>
<l>Sacris plena opibus: prisca fides, casta modestia</l>
<l>Et flagrans pietas, tuta quies, suavia pignora;</l>
<l>Ac ruptis rutilo stella mica staminibus polo.</l>
</lg>
</div2>
<div2 id='ReLW.09.11' n='11' type='poem'>
<pb id='s286' n='230'/>
<head>XI. CONSCIA MENS SCELERIS.</head>
<lg met='sapp'>
<l>Crimen abstrudit tenebrosus horror</l>
<l>Et tuum nemo scelus in diurnam</l>
<l>Protrahit lucem: tetrico cubili</l>
<l rend='indent'>Probra recondis.</l>
<l>Argus haud centum queat intueri</l>
<l>Mentis obscuros oculis recessus,</l>
<l>Quis cubet caeco Polyphemus antro,</l>
<l rend='indent'>Cernere nullus.</l>
<l>Dum tegit fraudes nigra solitudo,</l>
<l>Nocte dum celas animi furorem</l>
<l>Et necem furvis nebulis Theandri</l>
<l rend='indent'>Abdere gestis,</l>
<l>Effugis maestas hominum querelas,</l>
<l>Effugis poenas fabulis statutas:</l>
<l>Conscium pectus facinus cruento</l>
<l rend='indent'>Verbere pulsat.</l>
<l>Carnifex dirus, meminisse culpae,</l>
<l>Iudici se nosse reum supremo;</l>
<l>Vita quam suavis sine labe: nescit</l>
<l rend='indent'>Taedia mortis.</l>
</lg>
</div2>
<div2 id='ReLW.09.12' n='12' type='poem'>
<head>XII. LIBIDINOSA SENECTUS.</head>
<lg met='asc3'>
<l>Hac aetate puer? sic Cypridem colis,</l>
<l>Ut quondam iuvenis, cum numeres decem</l>
<l>Lustra et plura senex? Mitte cupidinem</l>
<l rend='indent'>Et vultu roseo abstine.</l>
<pb id='s287' n='231'/>
<l>Angues horribiles, monstra triformia</l>
<l>Nutrit, terrificas Africa beluas,</l>
<l>Sed peior Paphia nulla libidine</l>
<l rend='indent'>Aut probro meretricio.</l>
<l>Integra nihil est virgine pulchrius,</l>
<l>Corrupta nihil est foedius aspici,</l>
<l>Infame ex oculis cum scelus emicet</l>
<l rend='indent'>Et vesani animi nota.</l>
<l>Quid censes? tua non terret imagine</l>
<l>Te turpi species? exanimat coma</l>
<l>Albescens trepidum, plumbeus aut color?</l>
<l rend='indent'>Metam pone furoribus.</l>
<l>Cum cymba Stygius navita transvehet,</l>
<l>Quid possis rigido dicere iudici,</l>
<l>Iam perpende: nefas non latet abditum</l>
<l rend='indent'>Nec densae tenebrae tegunt.</l>
<l>Quis zonam improbitas dissoluit tua,</l>
<l>Dum traxit rutilae forma pecuniae,</l>
<l>Te sontem tetrici criminis arguent:</l>
<l rend='indent'>Quanto, heu! supplicio lues.</l>
</lg>
</div2>
<div2 id='ReLW.09.13' n='13' type='poem'>
<head>XIII. SEPULCRUM DOMINI RECUPERANDUM.</head>
<lg met='asc4'>
<l>'Caeli magne Parens, arbiter omnium,</l>
<l>Quae tandem trepidis meta tumultibus?</l>
<l rend='indent'>Quando dira recedent</l>
<l rend='indent'>Nostris proelia finibus?</l>
<l>Certatum satis est et nimium diu</l>
<l>Europae validis viribus: Africa</l>
<l rend='indent'>Sese miscuit armis</l>
<l rend='indent'>Atque imbelle Asiae latus.</l>
<l>Quis maestis vacuus cladibus angulus?</l>
<l>Munimenta ruunt, moenia concidunt:</l>
<l rend='indent'>Arva inculta senescunt</l>
<l rend='indent'>Et marcent sterili solo.</l>
<pb id='s288' n='232'/>
<l>O clemens, tumidam frange ferociam,</l>
<l>Ut bellum Odrysias transferat in plagas,</l>
<l rend='indent'>Blanda pace fruamur</l>
<l rend='indent'>A Martis fremitu procul.</l>
<l>Sic ardens gemui, sic querulis patrem</l>
<l>Oravi precibus. Vox tetigit polo</l>
<l rend='indent'>Aures missa tonanti</l>
<l rend='indent'>Et duro increpuit sono:</l>
<l>'Gens ingrata, meis legibus obsequi</l>
<l>Quae nescis, fatua plena superbia,</l>
<l rend='indent'>Foedis incita probris,</l>
<l rend='indent'>Effusis odiis minax,</l>
<l>Annon templa vides diruta numini</l>
<l>Consecrata meo? non tenet impia</l>
<l rend='indent'>Nostrum turba sepulcrum,</l>
<l rend='indent'>Turpi ludibrio effera?</l>
<l>Ignotus veteris sic Babylonis est</l>
<l>Casus? sic superum spicula languida?</l>
<l rend='indent'>Crebras ira sagittas</l>
<l rend='indent'>Mittens te exitio dabit:</l>
<l>Longinquis populus surget ab insulis,</l>
<l>Qui fasces rapiat, qui diademata,</l>
<l rend='indent'>Ni pigra otia tollas</l>
<l rend='indent'>Et tumbam Domini occupes.' </l>
</lg>
</div2>
<div2 id='ReLW.09.14' n='14' type='poem'>
<head>XIV. QUAMDIU HAEC ERUNT?</head>
<lg met='alca'>
<l>Gaudet capillis Antinous nigris, </l>
<l>Fulvis Metellus, sed niveis Macer</l>
<l rend='indent'>Ac fronte Pompeius serena;</l>
<l rend='indent'>Quamdiu at haec species manebit?</l>
<pb id='s289' n='233'/>
<l>Ducit Catullum candida Lesbia,</l>
<l>Flaccum Neaera et Porphyrium Chloe,</l>
<l rend='indent'>Cassandra prudentem Theonem;</l>
<l rend='indent'>Quamdiu at iste calor vigebit? </l>
<l>Tullus superbe gentibus imperat,</l>
<l>Aes cogit Ancus sollicite nimis</l>
<l rend='indent'>Atque impiis desaevit armis :</l>
<l rend='indent'>Quamdiu atrox acies resistet? </l>
<l>Poscit Falernum iam madidus Phlegon,</l>
<l>Et Chia sumit pocula Cynthius</l>
<l rend='indent'>Annumque consumit bibendo;</l>
<l rend='indent'>Quamdiu at ebrietas placebit? </l>
<l>Crispus severae Palladis artibus</l>
<l>Se tradit, Ammon Thespiadum choro</l>
<l rend='indent'>Et litteris et Marte clarus:</l>
<l rend='indent'>Quamdiu hic ardor erit suavis? </l>
<l>Nutrit Philippum gratia Caesaris:</l>
<l>Ad culmen altum nititur arbiter</l>
<l rend='indent'>Et tendit audaci volatu;</l>
<l rend='indent'>Quamdiu honoris at aura flabit? </l>
<l>Quid forma, candor, quid Cypridis faces?</l>
<l>Quid sceptra, nummi, divitiae, favor?</l>
<l rend='indent'>Quid tela, Bellonae furores?</l>
<l rend='indent'>Blanda quid Aonidum caterva? </l>
<l>Mortalium istis turba laboribus</l>
<l>Intenta semper, quod miseris lucrum,</l>
<l rend='indent'>Torrentis instar cuncta secum</l>
<l rend='indent'>Abripientis ubi repente </l>
<l>Terris revellet mors et in avia</l>
<l>Aeternitatis litora devehet,</l>
<l rend='indent'>Intellegent demum et videbunt,</l>
<l rend='indent'>Quam fuerit studium omne inane. </l>
</lg>
</div2>
<div2 id='ReLW.09.15' n='15' type='poem'>
<pb id='s290' n='234'/>
<head>XV. LABORE GLORIA QUAERITUR.</head>
<lg met='alca'>
<l>Virtutis est cos assiduus labor: </l>
<l>Nam forte pectus frangitur otio.</l>
<l rend='indent'>Per sordidas glaebas et herbas</l>
<l rend='indent'>Dum fluvius cadit in paludem, </l>
<l>Corrumpit undas languidus; ast ubi</l>
<l>Per saxa, rupes proruit asperas,</l>
<l rend='indent'>Claris aquis decurrit amnis</l>
<l rend='indent'>Et speculum populo ministrat. </l>
<l>Incurvum aratrum dum iacet abditum</l>
<l>Et bos solutus gramine pascitur,</l>
<l rend='indent'>Vomer pigri accusat quietem</l>
<l rend='indent'>Agricolae atque olidum veternum, </l>
<l>Rubigo laedit scabra; sed improbo</l>
<l>Splendescit usu: creditur atteri</l>
<l rend='indent'>Et pulchrius ferrum refulget</l>
<l rend='indent'>Continuo nitidum labore. </l>
<l>Suspensa vitis quam suboles micat</l>
<l>Ulmis decenter, cum radiis ferit,</l>
<l rend='indent'>Carbunculis sol vestem et auro</l>
<l rend='indent'>Pingit! At ambrosio liquore </l>
<l>Haud divitum ornat grata triclinium,</l>
<l>Calcata si non sit pede rustico.</l>
<l rend='indent'>Incisa felix ni sit arbor</l>
<l rend='indent'>Falce Arabum, pretiosa stilla </l>
<l>Non inde manat. Proveniunt rudi</l>
<l>Radice rupis marmora candida,</l>
<l rend='indent'>Ast impolita: his scalpra formam</l>
<l rend='indent'>Artificis tribuunt venustam. </l>
<l>Miraculum ingens, Argolica rate</l>
<l>Pendere visum vellus ubi aureum</l>
<l rend='indent'>A Iasone e Colchis relatum:</l>
<l rend='indent'>Aeoliam tamen ille turbam, </l>
<pb id='s291' n='235'/>
<l>Saevas procellas et pelagi minas</l>
<l>Non ante noti sustinuit prius;</l>
<l rend='indent'>Armata messis non removit,</l>
<l rend='indent'>Ignivomi aut species draconis. </l>
<l>Quo non tumultu exercitus Hercules?</l>
<l>Quae monstra vicit? quot domuit feras?</l>
<l rend='indent'>Convivio hinc gaudet deorum</l>
<l rend='indent'>Ac dapibus fruitur superbis. </l>
</lg>
</div2>
</div1>
<div1 id='ReLW.10' n='10' type='book'>
<pb id='s292'/>
<gap desc='blank space' resp='sampling'/>
<pb id='s293'/>
<head>SILVARUM LIBER V.</head>
<div2 id='ReLW.10.1' n='1' type='poem'>
<pb id='s294'/>
<gap desc='blank space' resp='sampling'/>
<pb id='s295'/>
<head>I. VERITAS TERRIS PARUM NOTA.</head>
<lg met='iast'>
<l>Quam dulce veritatis astrum, quam decens, </l>
<l rend='indent'>Fulgens quieto lumine!</l>
<l>Ut noctiluca cornibus plenis micat</l>
<l rend='indent'>Regina clara siderum, </l>
<l>Cum nube caelum liberum obscura vacat,</l>
<l rend='indent'>Aquilone nec silvae strepunt.</l>
<l>At nota terris est parum virtus tua:</l>
<l rend='indent'>Caligo tristis imminet. </l>
<l>Quae sunt propinqua, perspici raro datur:</l>
<l rend='indent'>Latent remota plurimum.</l>
<l>Hinc fabulosis casibus plena omnia:</l>
<l rend='indent'>Figmenta saepe credimus. </l>
<l>Quin somniorum neniae ludunt quoque,</l>
<l rend='indent'>Nostros et animos detinent.</l>
<l>Ubique fallax serpit et crescit lues:</l>
<l rend='indent'>Hac labe nemo immunis est. </l>
<l>Iuvenis, puer laborat hoc morbo ac senex:</l>
<l rend='indent'>Augetur assuetudine.</l>
<l>Fuco puellae utuntur, ut naevos tegant,</l>
<l rend='indent'>Si forma quid deliquerit, </l>
<l>Et pondus uteri veste dissimulant, tener</l>
<l rend='indent'>Ubi flos pudoris decidit.</l>
<l>Soluta partu nuptiarum quae die</l>
<l rend='indent'>Se virginem prius tulit, </l>
<l>Astuta Phillis; sponsus exclamat: ,Nefas</l>
<l rend='indent'>Quis hoc patravit, o dii!'</l>
<l>Quid quaeris? Exarsit iuventutis calor:</l>
<l rend='indent'>Celatur arte incendium. </l>
<pb id='s296' n='240'/>
<l>O diva, tandem invise Germanos tuos,</l>
<l rend='indent'>Ne vera dediscant loqui,</l>
<l>Ne forma mendax capiat et inanis nitor,</l>
<l rend='indent'>Ne lingua corde discrepet.</l>
</lg>
</div2>
<div2 id='ReLW.10.2' n='2' type='poem'>
<head>II. VATICINIUM DE TURCA EVERTENDO.</head>
<lg met='iast'>
<l>Obscura sunt oracula et vates sacri </l>
<l rend='indent'>Sensus recondunt nubilos,</l>
<l>Quos explicare nemo vel pauci queunt</l>
<l rend='indent'>Sancto docente Spiritu. </l>
<l>Quid ergo mirum, plurima ambigua fide</l>
<l rend='indent'>Nostras Sibyllas dicere,</l>
<l>Vel qui futura siderum aspectu putant</l>
<l rend='indent'>Se posse deprehendere. </l>
<l>Vix natus in cunabulis flebat puer,</l>
<l rend='indent'>Qui Galliae nunc imperat,</l>
<l>Incerta cum vox sparsa divini fuit,</l>
<l rend='indent'>Cui et poetae concinunt: </l>
<l>'Qui clade Thracem sternat, hunc regem fore,</l>
<l rend='indent'>Frangatque lunae cornua.'</l>
<l>Quis crederet, cum foedere annexus diu</l>
<l rend='indent'>Dux Francus esset barbaro, </l>
<l>Uterque conaretur Austriacam domum</l>
<l rend='indent'>Delere totis viribus,</l>
<l>Soli ut potenti sceptra gestarent manu,</l>
<l rend='indent'>Reliqui subessent principes? </l>
<l>Ex parte iam videtur impletum tamen,</l>
<l rend='indent'>Propheta quod praedixerat;</l>
<l>Ventura quid sors moliatur, nos latet:</l>
<l rend='indent'>Necesse plura consequi. </l>
<l>Cum Moschus audax Tartaros caedat, pari</l>
<l rend='indent'>Premit ruina Bistonas.</l>
<l>Hanc Galliae rex Thracibus cladem parit:</l>
<l rend='indent'>Regione fecunda exuit, </l>
<pb id='s297' n='241'/>
<l>In Caesarem arma sumere ubi rupto iubet</l>
<l rend='indent'>Populum infidelem foedere.</l>
<l>Praesagia igitur vera, non mendax furor</l>
<l rend='indent'>Nec falsa vatum somnia. </l>
</lg>
</div2>
<div2 id='ReLW.10.3' n='3' type='poem'>
<head>III. PEREGRINATIO.</head>
<lg met='iast'>
<l>Aliena vises regna, peregrini soli </l>
<l rend='indent'>Munita, Crispe, moenia.</l>
<l>Stolidum videbis principum fastum et ducum</l>
<l rend='indent'>Asiae propinquus litori. </l>
<l>Nudo stupebis vertici innixum globum</l>
<l rend='indent'>Et inde plumas pendulas,</l>
<l>Graves catenis gemere servos sub iugo,</l>
<l rend='indent'>DefLere cladem patriae. </l>
<l>At flabit aura mitior, fines ubi</l>
<l rend='indent'>Laetae subibis Persidos:</l>
<l>Amoena vatum protinus cinget cohors</l>
<l rend='indent'>Dulci salutans carmine; </l>
<l>Convivio ipse ductor excipiet suo</l>
<l rend='indent'>Cyatho capaci praebibens.</l>
<l>Indos petes hinc, luteum Aurorae torum</l>
<l rend='indent'>Et solis incunabula: </l>
<l>Diversa florum genera, diversas aves</l>
<l rend='indent'>Moresque demiraberis.</l>
<l>Sed diligenti prospice ingenio, tuam</l>
<l rend='indent'>Mutare ne terram velis, </l>
<l>Ut mos quibusdam, matris ubi nido avolant,</l>
<l rend='indent'>Praeponere remotas plagas:</l>
<l>Prudens cavebis, ne quid admittas, tibi</l>
<l rend='indent'>Quod parere discrimen queat. </l>
<l>Quare optimum dissidere atque oculis magis</l>
<l rend='indent'>Quam credere leviter auribus.</l>
<l>Miscere fugies te puellarum choris,</l>
<l rend='indent'>Ne flamma surgat lubrica: </l>
<pb id='s298' n='242'/>
<l>Periculosa saepe cernuntur probra,</l>
<l rend='indent'>Quae nimius extrudit calor.</l>
<l>Gens tota pugnat, incolae crebro furunt</l>
<l rend='indent'>In advenas crudeliter: </l>
<l>Sapienter hinc se gerere et astute decet,</l>
<l rend='indent'>Numquam reniti legibus.</l>
</lg>
</div2>
<div2 id='ReLW.10.4' n='4' type='poem'>
<head>IV. VANA MOLIMINA MORTALIUM.</head>
<lg met='iast'>
<l>Arcana cordis prima qui nosti mei </l>
<l rend='indent'>Amicus integerrimus,</l>
<l>Cratippe, tecum saepe combussi diem</l>
<l rend='indent'>Salibus facetis et iocis, </l>
<l>Iuvenilis aetas dum sinebat, dum pari</l>
<l rend='indent'>Studio colebamus deas,</l>
<l>Helicone quae morantur et Pindi iugis,</l>
<l rend='indent'>Laetantur umbris arborum. </l>
<l>Te dignitatum culmina vocabant: genus</l>
<l rend='indent'>Illustre sic decuit quoque.</l>
<l>Religio sed me traxit et caeli timor,</l>
<l rend='indent'>Summo ut vacarem numini. </l>
<l>Antiquus ardor et fides mansit tamen,</l>
<l rend='indent'>Etsi remoti degimus.</l>
<l>Te Galliam lustrare iuvit, te rate</l>
<l rend='indent'>Sulcare Tyrrhenum mare. </l>
<l>Me Roma laeta sede Pontificum diu</l>
<l rend='indent'>Detinuit amplexu sacro.</l>
<l>Monumenta dum revolvo veterum, dum domos</l>
<l rend='indent'>Observo regum dirutas </l>
<l>Fractasque statuas consulum, stratos humi</l>
<l rend='indent'>Vultus potentum Caesarum,</l>
<l>Absumpta marmora temporis longi mora,</l>
<l rend='indent'>Arcus triumphales ducum, </l>
<pb id='s299' n='243'/>
<l>Inane quam sit, quidquid hic gerimus, subit</l>
<l rend='indent'>Animum labore territum.</l>
<l>Quid enim fatigamur, quid agimus, si nihil</l>
<l rend='indent'>Oblivione liberum?</l>
<l>Verum opera iusta, teste quae caelo patras,</l>
<l rend='indent'>Cratippe, durant perpetim.</l>
</lg>
</div2>
<div2 id='ReLW.10.5' n='5' type='poem'>
<head>V. FESTINA LENTE.</head>
<lg met='iast'>
<l>Festinus omnia pede deproperas cito: </l>
<l rend='indent'>Nil turbido ingenio placet,</l>
<l>Quod sortis inconstantis haud agitur rota</l>
<l rend='indent'>Lapsuque praecipiti ruit. </l>
<l>Haud ulla clades terret, haud patriae movet</l>
<l rend='indent'>Discrimine ambiguo salus.</l>
<l>Impellit animum cum impetu celeri furor,</l>
<l rend='indent'>Decurris ut ferox equus, </l>
<l>Rectoris audax frena qui nescit pati</l>
<l rend='indent'>Et concita fertur fuga,</l>
<l>Quot imminent pericula, insidiae, doli?</l>
<l rend='indent'>Quod sperat hinc hostis lucrum? </l>
<l>Caligo capere densa mentis non sinit,</l>
<l rend='indent'>Ruris coloni quod sciunt?</l>
<l>Hi quippe acuta falce fruges non metunt,</l>
<l rend='indent'>Nisi flavam aristam viderint, </l>
<l>Nec pingue iunctis bobus invertunt solum,</l>
<l rend='indent'>Nisi prius imber irriget,</l>
<l>Nec cruda iactant semina in campos rudes,</l>
<l rend='indent'>Sed ante aratris edomant. </l>
<l>Occasio exspectanda cuivis est rei</l>
<l rend='indent'>Et tempus aptum muneri,</l>
<l>Tuis quod umeris magnus imposuit deus,</l>
<l rend='indent'>Praeire mandans civibus, </l>
<pb id='s300' n='244'/>
<l>Ut nil omittas, ratio quod suadet, nihil</l>
<l rend='indent'>Quod illa dissuadet, geras.</l>
<l>Ast omnia anceps miscet ac turbat calor.</l>
<l rend='indent'>Delibera hinc animo diu, </l>
<l>Tibi quid agendum: necte consilio moram,</l>
<l rend='indent'>Res inde confestim expedi.</l>
</lg>
</div2>
<div2 id='ReLW.10.6' n='6' type='poem'>
<head>VI. MARTIA TUBA PHOEBEAE CONVENIT LYRAE.</head>
<lg met='iast'>
<l>Quam Martiae tubae bene Aonidum chelys </l>
<l rend='indent'>Et blanda convenit lyra!</l>
<l>Apollo pharetram latere suspendit, manus</l>
<l rend='indent'>Dum plectra gestat altera. </l>
<l>Est palma veris gloria et laurus quoque;</l>
<l rend='indent'>Ira haud propinquat huc Iovis:</l>
<l>Alium timendos torquet ignes in locum</l>
<l rend='indent'>Ac dira spargit fulmina. </l>
<l>Lasciva molle deferat carmen cohors</l>
<l rend='indent'>Et natum adoret Cypridis:</l>
<l>Thorace Pallas fulget ac clypeum gerit</l>
<l rend='indent'>Et vibrat hastam bellicam. </l>
<l>Sunt antra Cirrhae fractus armorum sonus</l>
<l rend='indent'>Et Pindus echo proelii.</l>
<l>Tenaci Achiva dente gens fundet rates</l>
<l rend='indent'>Ad Phrygii harenas litoris; </l>
<l>Priami superba regia in flammas eat</l>
<l rend='indent'>Et deleatur Ilium :</l>
<l>Astris Pelasgus inseret cygnus caput,</l>
<l rend='indent'>Victoriae extollet decus. </l>
<l>Bella peregrinus moveat Aeneas, nurus</l>
<l rend='indent'>Telis Latinos terreat,</l>
<l>Tiberim cruentet, aemulum occidat ducem</l>
<l rend='indent'>Pallantis ultus sanguinem: </l>
<pb id='s301' n='245'/>
<l>Laudabit animos carmine aeterno Maro</l>
<l rend='indent'>Et robur invictum canet.</l>
<l>Caesarea regnum signa cum Odrysium premant,</l>
<l rend='indent'>Sit Cynthiae obscurus nitor:</l>
<l>Fernande, te decebit heroum iubar</l>
<l rend='indent'>Celebrare dulci barbito.</l>
</lg>
</div2>
<div2 id='ReLW.10.7' n='7' type='poem'>
<head>VII. CALAMITATIS UTILITAS.</head>
<lg met='iast'>
<l>Aerumna crebra corpus exercet tuum, </l>
<l rend='indent'>Adfligit animum non minus.</l>
<l>Continua febris artubus saevit, calor</l>
<l rend='indent'>Et frigus alternant vices ; </l>
<l>Tristia parentum funera et subitae neces</l>
<l rend='indent'>Non te sinunt quiescere:</l>
<l>Maestis quis indulgere te lacrimis vetet,</l>
<l rend='indent'>Pulsare questu sidera? </l>
<l>His plura damna domesticae accedunt rei:</l>
<l rend='indent'>Exhausta nummis scrinia,</l>
<l>Fures amici, ambigua servorum fides</l>
<l rend='indent'>Et rara procerum gratia. </l>
<l>Haec ferre cuncta fronte composita soles,</l>
<l rend='indent'>Parere certus numini.</l>
<l>Quidquid paterno mandat imperio deus,</l>
<l rend='indent'>Laetus libensque suscipis: </l>
<l>Scis quippe, nil descendere a superum plagis,</l>
<l rend='indent'>Quod noxium fuerit tibi.</l>
<l>Nos instruit miseria, dum graviter ferit,</l>
<l rend='indent'>Et humi iacentes excitat: </l>
<l>Inane quam sit, quidquid hic agimus, docet,</l>
<l rend='indent'>Fluxum, caducum, lubricum;</l>
<l>Ad alta caput attollere et caelum iubet,</l>
<l rend='indent'>Deserere regionem infimam. </l>
<pb id='s302' n='246'/>
<l>Virtutis est cos calamitas: acuit, polit</l>
<l rend='indent'>Et reddit illustrem magis.</l>
<l>Ut se onere pressa celsius palma erigit,</l>
<l rend='indent'>Concussus ita mentis vigor. </l>
<l><orig reg='Socors'>Secors</orig> videtur, quisquis expertus nihil,</l>
<l rend='indent'>Domi otiosus desidet;</l>
<l>Consumpta clarum poena sed monstrat virum,</l>
<l rend='indent'>Labore qui frangi nequit. </l>
<l>Supplicia nunc sunt sancta per Domini crucem;</l>
<l rend='indent'>Perenne surgit hinc decus:</l>
<l>Ignava pubes, quae gemens sequitur ducem,</l>
<l rend='indent'>Excipere metuit vulnera. </l>
<l>Non sic, Cleander, pectoris robur tui:</l>
<l rend='indent'>Nam cuncta perfers strenue.</l>
</lg>
</div2>
<div2 id='ReLW.10.8' n='8' type='poem'>
<head>VIII. MORTALIUM PERVERSA STUDIA.</head>
<lg met='iast'>
<l>Scribuntur ingentes libri, vates sacri </l>
<l rend='indent'>Vitam ad beatam provocant,</l>
<l>Divina lex hortatur et patres monent,</l>
<l rend='indent'>Moses severe praecipit, </l>
<l>Poenae coercent crimen, ambigua via</l>
<l rend='indent'>Ius gentium ire nos vetat; </l>
<l>Natura stimulat, monstrat immensum iubar,</l>
<l rend='indent'>Quo norma veri dirigit; </l>
<l>Aeterna nos felicitas placide ciet,</l>
<l rend='indent'>Invitat immortalitas:</l>
<l>Adversa mundi noxias produnt faces,</l>
<l rend='indent'>Quis saepe conflagravimus. </l>
<l>Supplicia terrent sceleris eiusdem reos,</l>
<l rend='indent'>Exempla mores instruunt;</l>
<l>Melior videtur orbis haud umquam tamen:</l>
<l rend='indent'>Antiqua aberrat semita. </l>
<pb id='s303' n='247'/>
<l>Ut semper amnis alveo sueto fluit,</l>
<l rend='indent'>Ambagibus variis licet,</l>
<l>Deducere haud possis reluctantes aquas,</l>
<l rend='indent'>Nisi vi revellas maxima: </l>
<l>Mortale tendit tramite ita solito genus,</l>
<l rend='indent'>Reflectere ut nolit gradum.</l>
<l>Tristis furoris causa quae dici potest?</l>
<l rend='indent'>Haec unde labes provenit? </l>
<l>Primo a parente nostra corrupta indoles</l>
<l rend='indent'>Huc usque durat iugiter.</l>
<l>Radice vitiata arbor an fructum feret,</l>
<l rend='indent'>Melisse, delectabilem? </l>
<l>Accessit assuetudo patrandi mala,</l>
<l rend='indent'>Formido nulla numinis:</l>
<l>Amor, cupido, livor in praeceps trahunt</l>
<l rend='indent'>Et plurimos mergunt humi ; </l>
<l>Desaevit ira, caedit ac sternit palam</l>
<l rend='indent'>Vel clanculum insidias locat,</l>
<l>Quoscumque caeca finxit inimicos sibi</l>
<l rend='indent'>Aut detulit calumnia. </l>
<l>Hos inter aestus nemo lucentem globum,</l>
<l rend='indent'>Amica spectat sidera.</l>
<l>Oblivio inde legis aeternae subit,</l>
<l rend='indent'>Caeleste foedus spernitur; </l>
<l>Exempla foeda principum suadent nefas</l>
<l rend='indent'>Populumque noxis illigant:</l>
<l>O quando scelerum deseret terram lues,</l>
<l rend='indent'>Aetas redibit aurea? </l>
<l>Optare nobis multa concessum quidem,</l>
<l rend='indent'>Praestare sed soli deo.</l>
</lg>
</div2>
<div2 id='ReLW.10.9' n='9' type='poem'>
<head>IX. MORTALIUM PROMISSA VANA.</head>
<lg met='iast'>
<l>Quid dicta? quid promissa? quid totiens fides</l>
<l rend='indent'>Iurata, si servas nihil?</l>
<l>Attamen, Alexi, poscis, ut credam tibi,</l>
<l rend='indent'>Te posse iactas plurimum.</l>
<pb id='s304' n='248'/>
<l>E plebe quivis infima damnum dabit,</l>
<l rend='indent'>Puer nocebit parvulus.</l>
<l>Acherontis istud robur et Stygii canis,</l>
<l rend='indent'>Proterere, laedere, perdere, </l>
<l>Prodesse nulli, porrigere nulli manum,</l>
<l rend='indent'>Qui pronus in puteum cadit.</l>
<l>Haec tibi potestas sola, licet addas minas,</l>
<l rend='indent'>Parere si neglexero. </l>
<l>Decreta vero non sinunt summi patris,</l>
<l rend='indent'>Ut veritatem deseram,</l>
<l>Mendacibus vel nomen obscurem probris</l>
<l rend='indent'>Atque artibus suescam malis. </l>
<l>Non educatus ita nec imbutus fui,</l>
<l rend='indent'>Ut falsa certis praeferam.</l>
<l>Quid polliceris, orbe me magnum fore</l>
<l rend='indent'>Opibus, honore, gloria, </l>
<l>Virtute clarum, si tuas leges sequar,</l>
<l rend='indent'>Imbelle submittam caput?</l>
<l>Facesse serpens, daemonis speciem geris,</l>
<l rend='indent'>Illicere me tentas dolo. </l>
<l>Opes, honores tribuit immensus deus,</l>
<l rend='indent'>Praestare quibus illas libet,</l>
<l>Et rursus adimit, auget ac minuit decus.</l>
<l rend='indent'>Terrestre forsan numen es? </l>
<l>Censere te sic arbitror, vermis miser,</l>
<l rend='indent'>Inflata bulla, vanitas.</l>
<l>Subicio domino cuncta sublimis poli,</l>
<l rend='indent'>Haud hominis accipio iugum. </l>
</lg>
</div2>
<div2 id='ReLW.10.10' n='10' type='poem'>
<head>X. CHRISTIANORUM INTER SE BELLA.</head>
<lg met='iast'>
<l>O quam nefastus, nubilus, foedus dies, </l>
<l rend='indent'>Quo conserunt fratres manus!</l>
<l>Thebis profanis contigit tantum scelus:</l>
<l rend='indent'>Secrevit ignis funera. </l>
<pb id='s305' n='249'/>
<l>In Christianos bella Christiadae gerunt,</l>
<l rend='indent'>Certant cruentis proeliis,</l>
<l>Quos esse fratres invicem fidos decet</l>
<l rend='indent'>Uno redemptos sanguine.</l>
<l>Nec hoc satis: vocatur ad partes ferox</l>
<l rend='indent'>Asiae tyrannus impiae,</l>
<l>Auro rogatur perfidus, numquam velit</l>
<l rend='indent'>Nostro cruori parcere. </l>
<l>Ambitio tristis, turpe regnorum nefas,</l>
<l rend='indent'>Perversa sceptrorum lues!</l>
<l>Praestantis olim gentis opprobrium, furor,</l>
<l rend='indent'>Hoc militare sub duce! </l>
<l>Thraces iuvatis, ut magis crescat fides,</l>
<l rend='indent'>Arabis prophetae somnia?</l>
<l>Post fata tandem, post breves vitae dies</l>
<l rend='indent'>Quid dicet orbis arbiter? </l>
<l>Annon nocentes merget aeterno rogo,</l>
<l rend='indent'>Erebi caminis excoquet?</l>
<l>Quid fastus illic, regiae frontis nota,</l>
<l rend='indent'>Armata militum cohors? </l>
<l>Atrociore puniet poena reos,</l>
<l rend='indent'>Quo fulserint hic clarius;</l>
<l>Tormenta dira principes saevi ferent</l>
<l rend='indent'>Et administri criminum: </l>
<l>Non blanda vox ibi, non adulator sedet,</l>
<l rend='indent'>Qui rupta laudet foedera.</l>
<l>Enorme vitium, facinus iniustum locum</l>
<l rend='indent'>Virtutis in terris tenet: </l>
<l>Expendit aequa lance sed Minos probrum</l>
<l rend='indent'>Et decus ad examen vocat.</l>
</lg>
</div2>
<div2 id='ReLW.10.11' n='11' type='poem'>
<head>XI. LAUS CONSTANTIAE.</head>
<lg met='arc3'>
<l>Quam pulchra virtus mentis intrepidae vigor, </l>
<l rend='indent'>Cedere nec vitiis qui novit aut cupidini!</l>
<l>Quem verba non emolliunt blanda aut minae</l>
<l rend='indent'>Nec movet aura loco, quamvis feratur impetu;</l>
<pb id='s306' n='250'/>
<l>Bellona quem non frangit et Martis furor,</l>
<l rend='indent'>Cum tuba rauca sonat ac dura fervent proelia;</l>
<l>Quem principum non decipit fictus favor</l>
<l rend='indent'>Et simulatus amor abducit astrorum via.</l>
<l>Qui sicut ilex, Aquilo quam gelidus quatit</l>
<l rend='indent'>Viribus indomitis, magno resistit pondere.</l>
<l>Romana res ac gloria his animis stetit:</l>
<l rend='indent'>Postquam decidimus, ludibrio hostibus sumus.</l>
<l>Ah! tandem avitus redeat Ausoniis calor</l>
<l rend='indent'>Pectoribusque fides: quis nostra vincat agmina?</l>
</lg>
</div2>
<div2 id='ReLW.10.12' n='12' type='poem'>
<head>XII. TURCAE EUROPA EXPELLENDI.</head>
<lg met='alcm'>
<l>Heu pudor et ferale nefas, sic credere Christo, </l>
<l rend='indent'>Ut contraria tela reponas!</l>
<l>Foedifrago Europae dominos servire tyranno</l>
<l rend='indent'>Et Thracum succedere castris! </l>
<l>Quam bene duravit libertas Hellados olim,</l>
<l rend='indent'>Persarum dum munera sprevit;</l>
<l>Omnia nunc nummi possunt: his moenia cedunt,</l>
<l rend='indent'>Oppida nec munita resistunt. </l>
<l>Arces Odrysiis sacrae venduntur et arae,</l>
<l rend='indent'>Quae caelesti sanguine fumant:</l>
<l>Quis quondam cecidit gratissima victima divis,</l>
<l rend='indent'>Nunc canibus delubra dicantur. </l>
<l>In templis nostris apri stabulantur et hirci</l>
<l rend='indent'>Aut si quidquam turpius istis:</l>
<l>Surgite, Germani, stimulet vindicta iacentes</l>
<l rend='indent'>Et sectantes otia pigra, </l>
<l>Urite Bistonios agros, exscindite turres,</l>
<l rend='indent'>Hostili ne parcite glaebae.</l>
<l>Christiadum terras iterum pax alma reviset,</l>
<l rend='indent'>Cum fuerit caesa impia turba, </l>
<pb id='s307' n='251'/>
<l>Cum lex foeda Arabum placido procul orbe remota</l>
<l rend='indent'>Obscura claudatur eremo,</l>
<l>Mulciber absumat confusa volumina flammis,</l>
<l rend='indent'>Insani mendacia vatis. </l>
<l>Foedera quos iuvit cum dira iungere gente,</l>
<l rend='indent'>Cladibus involvantur acerbis,</l>
<l>Ut tandem pavidi regem venerentur Olympi</l>
<l rend='indent'>Nec terrenum sidus adorent, </l>
<l>Hactenus ut soliti. Discant parere supremo</l>
<l rend='indent'>Arbitrio, contemnere fastum</l>
<l>Principis audacis, morbo qui obnoxius haeret,</l>
<l rend='indent'>Quem tacitas mors ducet ad umbras. </l>
</lg>
</div2>
<div2 id='ReLW.10.13' n='13' type='poem'>
<head>XIII. QUID SIT OPTANDUM AUT ORANDUM.</head>
<lg met='arc2'>
<l>Sollicitas votis caelum precibusque, Metelle, </l>
<l rend='indent'>Ut stirpe clara coniugem et tibi mittat opes,</l>
<l>Rideat ut semper vultu Fortuna sereno</l>
<l rend='indent'>Nec lubricam mutet fidem, instabili orbe levis, </l>
<l>Ut gratum ducibus populus subiectus adoret</l>
<l rend='indent'>Flexoque regio principem poplite tota colat,</l>
<l>Ut quondam Ablabium obsequio nova Roma secuta,</l>
<l rend='indent'>Caput secundum Maximi Caesaris imperio. </l>
<l>Magna petis, nimium sed sorti fidere noli,</l>
<l rend='indent'>Ne praeda sis velut Icarus piscibus aequoreis.</l>
<l>Labuntur celeri rivi pede montibus altis</l>
<l rend='indent'>Imasque valles occupant flumine praecipiti, </l>
<l>Ast absorbentur terrae sitientis hiatu:</l>
<l rend='indent'>Idem, cave, tibi ne accidat, ne tumidus pereas.</l>
<l>Orandi superi, verae pietatis imago</l>
<l rend='indent'>Nostris ut animis fulgeat et probitatis honor, </l>
<l>Sit corpus sanum, sit laetum mentis acumen,</l>
<l rend='indent'>Sit pectoris tranquillitas: poscere plura nefas.</l>
</lg>
</div2>
<div2 id='ReLW.10.14' n='14' type='poem'>
<pb id='s308' n='252'/>
<head>XIV. IN MELANDRUM VENERIS SERVUM.</head>
<lg met='pyt1'>
<l>Quae ratio (furor est) cogit saevire, Melander?</l>
<l rend='indent'>Vindicta pectus concitat.</l>
<l>Qui suasere tibi vitae melioris amorem,</l>
<l rend='indent'>Discerpis ut rabidus canis</l>
<l>Aut Gaetula fame stimulante leaena, tenellis</l>
<l rend='indent'>Dum quaerit escam fetibus.</l>
<l>Quam sit turpe nefas, potius meditare? libido</l>
<l rend='indent'>Et quam venenum putridum.</l>
<l>Exhaurit vires, animum quoque praegravat una</l>
<l rend='indent'>Et spiritum adfligit solo.</l>
<l>Non cernis, populi quae sint ludibria, cum te</l>
<l rend='indent'>Transire per forum videt? </l>
<l>Demonstrant pueri digito niveaeque puellae:</l>
<l rend='indent'>Hircum salacem nominant.</l>
<l>In Venerem veluti taurus ruis, improbe ductor :</l>
<l rend='indent'>Quid milites dicunt tui? </l>
<l>'Da nummos, quos effundis sic nequiter, aurum,</l>
<l rend='indent'>Quo casta solvis foedera.</l>
<l>Coniugii thalamos penetras nocturnus adulter</l>
<l rend='indent'>Et nobiles foedas nurus. </l>
<l>Argentum nostrum est ac nostra pecunia, quam tu</l>
<l rend='indent'>Absumis insanis probris.</l>
<l>Imperium quare patimur nec tollimus orbe</l>
<l rend='indent'>Monstrum profanum atque impium?' </l>
<l>Territus his miti clamabat 'parcite' voce,</l>
<l rend='indent'>'Commilitones, parcite.</l>
<l>Quae frustra sparsi, vobis ea cuncta refundam</l>
<l rend='indent'>Et plura dona largiar.' </l>
<l>Placatus miles nil praeter verba recepit:</l>
<l rend='indent'>Dux Cypridem, ut prius, colit.</l>
<l>At deus atroci vexavit membra dolore:</l>
<l rend='indent'>Resipiscere haud placuit tamen. </l>
</lg>
</div2>
<div2 id='ReLW.10.15' n='15' type='poem'>
<pb id='s309' n='253'/>
<head>XV. MATURE AGENDUM.</head>
<lg met='pyt1'>
<l>Dulichii ductor Lilybaei navibus undas</l>
<l rend='indent'>Findebat et nubem procul</l>
<l>Fumantem caelo liquido cernebat, in altum</l>
<l rend='indent'>Quam rupe suspirans gigas </l>
<l>Impius Alpina tollit. Cum vertice summo</l>
<l rend='indent'>Fuere tranquilli maris,</l>
<l>Ludere tres vitae plectris citharisque puellae:</l>
<l rend='indent'>Fulgebat electro coma, </l>
<l>Ardebant oculi Phoebeae lampadis instar,</l>
<l rend='indent'>Niveum unda lambebat sinum.</l>
<l>Voce lyrae mixta tam dulcia carmina fundunt</l>
<l rend='indent'>Volantia ante carbasa, </l>
<l>Alas ut Zephyri firmarent aere, puppis</l>
<l rend='indent'>Cursum fugacem sisteret.</l>
<l>'Qui conspexisti' aiebant, ,bellator, Achivis</l>
<l rend='indent'>Subsidere Ilion ignibus, </l>
<l>Alite felici venisti ad litora nostra</l>
<l rend='indent'>Peregrinus et amoenas plagas:</l>
<l>Praesagae fuimus reditus multisque diebus</l>
<l rend='indent'>Ardenter exspectavimus. </l>
<l>Laetitiae hic regnum et risus, hac sede morantur</l>
<l rend='indent'>Animae beatae iugiter:</l>
<l>Verum clausa pedi mortali lege perenni,</l>
<l rend='indent'>Quae ducit huc, est semita. </l>
<l>Gaudia tanta tibi fatum concedit: an amens</l>
<l rend='indent'>Ingratus aut contempseris?</l>
<l>Expertus bellum pacem nunc excole, ferrum</l>
<l rend='indent'>Depone: nudus est amor. </l>
<l>Percipies, quid sit iucundius, an tuba rauca</l>
<l rend='indent'>An blanda vocis murmura.</l>
<l>Quid tardas? animo quid volvis? perdita nescis,</l>
<l rend='indent'>Quod non revertantur, bona? </l>
<l>Utere nunc, dum grata genas rosa pingit et ora,</l>
<l rend='indent'>Frigus priusquam senseris.</l>
<l>Abscondunt plures canis sub crinibus astra</l>
<l rend='indent'>Poenas et aerumnas graves, </l>
<pb id='s310' n='254'/>
<l>Quarum sit meminisse dolor: fortasse pigebit</l>
<l rend='indent'>Transisse frustra haec tempora.'</l>
<l>Non cantum veluti Siren ego iacto, Trebati,</l>
<l rend='indent'>Alterius aut posco necem; </l>
<l>Nosti, quid mea plectra velint: quod pigra iuventus</l>
<l rend='indent'>Amittat eximium decus.</l>
<l>Anni diffugiunt: aevo quoque marmora longo,</l>
<l rend='indent'>Ligustra non solum cadunt. </l>
<l>Dulce bonum flos aetatis: velocius aura,</l>
<l rend='indent'>Quae vere spirat, avolat.</l>
<l>Lilia decerpit subito importuna senectus,</l>
<l rend='indent'>Rosas genarum corripit. </l>
<l>Mutatur vultus crinisque: migrabit in aurum</l>
<l rend='indent'>Fulvum ille, gelidam hic in nivem.</l>
<l>Si tibi thesaurum pretiosum donat Olympus,</l>
<l rend='indent'>Ignave, cur non uteris? </l>
<l>Matura en dudum pendent ex arbore poma</l>
<l rend='indent'>Et flava fluctuat seges:</l>
<l>Exponi cupies venturi temporis irae,</l>
<l rend='indent'>Fructus priusquam colligas? </l>
<l>Post aliquot maestum senium succedet aristas</l>
<l rend='indent'>Et durus erit omnis labor;</l>
<l>Nunc contendendum nervis et robore toto,</l>
<l rend='indent'>Nunc exserendae sunt manus: </l>
<l>Viribus invalidis, melior cum transiit hora,</l>
<l rend='indent'>Socordiam flebis tuam.</l>
</lg>
</div2>
<div2 id='ReLW.10.16' n='16' type='poem'>
<head>XVI. MILITIA VENALIS.</head>
<lg met='pyt2'>
<l>Crudeles Martis turmae, vos perfida posse</l>
<l rend='indent'>Iactare bella, quae impius ductor ciet,</l>
<l>Et magnum sperare decus tam turpibus ausis,</l>
<l rend='indent'>Quis provocatur fulmen irati Iovis?</l>
<pb id='s311' n='255'/>
<l>Induere iniusta arma, quibus minitatur Olympus?</l>
<l rend='indent'>Lacessere astra more terrigenum truci?</l>
<l>Militiae lex olim, inimicas pellere gentes,</l>
<l rend='indent'>Saevos tyrannos patrio eicere e solo, </l>
<l>Subsidium aut populis contra hostes ferre modestis:</l>
<l rend='indent'>Lacerare propria tecta nunc ferro iuvat.</l>
<l>Tramite iam noto fraus et delicta vagantur:</l>
<l rend='indent'>Insons dolosis noctis insidiis cadit. </l>
<l>Gloria quanta, virum si quisquam vincit inermem,</l>
<l rend='indent'>Si caedit aut sustollit ingentes opes?</l>
<l>Amplius ingenii aut manuum vis haud valet usquam,</l>
<l rend='indent'>Tormenta fulminante dum motu fremunt </l>
<l>Horrendisque aperit Vulcanus moenia flammis:</l>
<l rend='indent'>Exempla rara, ut stet vir adversus virum.</l>
<l>Nobilis ars Martis, crebrum discrimen amantis,</l>
<l rend='indent'>Quae publice docetur armata in schola, </l>
<l>Abrepta est in servitium nunc gentis avarae,</l>
<l rend='indent'>Studium latronum lite privata potens.</l>
<l>Non decus, at praedam venalis turba requirit</l>
<l rend='indent'>Pretioque mutat empta pugnandi vices. </l>
<l>Proelia venduntur dubiique pericula casus</l>
<l rend='indent'>A ducibus et militibus, immite heu nefas!</l>
<l>Quid Decii? Fabii? quid fortes Aemiliani?</l>
<l rend='indent'>Quid Scipionum robur atque acer vigor? </l>
<l>Ah! languet virtus in bellatoribus istis</l>
<l rend='indent'>Nec calcar addit laurus ignavis vetus.</l>
<l>Romanis dignum quid agant heroibus auro</l>
<l rend='indent'>Laetae cohortes, proditi nummis duces? </l>
<l>Quam famam ductus miles mercede meretur,</l>
<l rend='indent'>Pecuniae qui servit et plutum colit?</l>
</lg>
</div2>
<div2 id='ReLW.10.17' n='17' type='poem'>
<head>XVII. HUMANAE VITAE CALAMITAS.</head>
<lg met='trim'>
<l>Imago summi Patris, effigies dei </l>
<l>Quot cladibus subiectus et damnis homo!</l>
<l>Vix lucis auras matris egressus sinu</l>
<l>Tremulis ocellis haurit et fruitur die,</l>
<pb id='s312' n='256'/>
<l>Aerumna surgit, lacrimae crebrae cadunt.</l>
<l>Cunis reponi, fasciis stringi decet,</l>
<l>Dum membra firmet, pedibus et niti queat.</l>
<l>Qualis parentum cura, quam durus labor, </l>
<l>Donec adolescat, crescat in fortem virum?</l>
<l>Quibus magistris est opus, mores probos</l>
<l>Ut edoceri possit et placeat foro,</l>
<l>Sedeat senatu, discat ornate loqui? </l>
<l>Effulget hinc ut lilium aut mollis rosa,</l>
<l>Quae mane blandum tollit ad caelum caput.</l>
<l>Veneratur aetas omnis, assurgit puer,</l>
<l>Matrona laudat, patriae columen vocat </l>
<l>Fidens iuventus robore et trepidi senes.</l>
<l>Paucis at annis durat immotus vigor:</l>
<l>Morbi lacessunt, floridum carpunt decus,</l>
<l>Mortifera laedit aura vel frigus necat, </l>
<l>Acuta tumulo febris aeternum locat.</l>
<l>Sed ista ferri utcumque sine gemitu queunt:</l>
<l>Necessitate cogimur tandem mori,</l>
<l>Abire terris, pulvere exiguo tegi. </l>
<l>Quis absque motu spectet, innumeros meti,</l>
<l>Ut falce aristas, Martis indomita manu?</l>
<l>Quos tanta sollicitudo provexit diu,</l>
<l>Virtute ut augerentur, exsererent iubar, </l>
<l>Prosternit hora, bellicus perdit furor?</l>
<l>Humana quo gens per nefas vetitum ruis?</l>
<l>Suspende templis arma, ne accelera necem:</l>
<l>Nimis an moratur Lachesis, ut filum secet? </l>
</lg>
</div2>
<div2 id='ReLW.10.18' n='18' type='poem'>
<head>XVIII. BREVE ENCOMIUM BEATAE VIRGINIS.</head>
<lg met='trim'>
<l>Divina Virgo, numinis summi parens,</l>
<l>Quis merita vates, quis sat extollat iubar?</l>
<l>Quis verba digna laudibus promat tuis?</l>
<l>Deficimus omnes, impares lingua sumus,</l>
<pb id='s313' n='257'/>
<l>Quicumque tantum canere conamur decus.</l>
<l>Tu splendor es perennis, aeterni nitor</l>
<l>Solis relucens, gaudium caeli, thronus</l>
<l>Triados beatae: gratiarum tu mare,</l>
<l>Illustre terrae sidus, ambiguis via,</l>
<l>Miseris asylum, certa perituris salus.</l>
<l>Pericla nostra cernis; ah! praebe manum,</l>
<l>Ut eruamur; criminum seda luem,</l>
<l>Quis premitur orbis et suis vitiis ruit.</l>
<l>Extende dextram, filium monstra tuum :</l>
<l>O Virgo clemens, mater o dulcis, iuva!</l>
</lg>
</div2>
<div2 id='ReLW.10.19' n='19' type='poem'>
<head>CARMEN SAECULARE. ORBIS MALA.</head>
<lg met='sapp'>
<l>Quamdiu vixi, furor, ira, caedes,</l>
<l>Lubrici mores, fidei venenum</l>
<l>Ficta frons, terra nimium dolosis</l>
<l rend='indent'>Artibus errant. </l>
<l>Saeculo nostro teneris ab annis</l>
<l>Bella percepi: Batavi feroces,</l>
<l>Teutones, Galli atque Asiae tyranni</l>
<l rend='indent'>Arma capessunt. </l>
<l>Saevius multo sed agunt Britanni:</l>
<l>Publico regem feriunt theatro</l>
<l>Et ducis plebs ac proceres iniqui</l>
<l rend='indent'>Castra sequuntur. </l>
<l>Inde pax gentes miseras revisit</l>
<l>Non diu mansura: lacessit audax</l>
<l>Sarmatas Suecus, Venetis cruenta</l>
<l rend='indent'>Thracia certat. </l>
<l>Irruunt Turcae veluti procella</l>
<l>Pannonum in campos; superata nostris</l>
<l>Viribus tandem regione cedit</l>
<l rend='indent'>Barbara turba. </l>
<pb id='s314' n='258'/>
<l>Gallus in Belgas iterum cohortes</l>
<l>Ducit infestas, rapit impotenti,</l>
<l>Auctus ut torrens nivibus vel imbre,</l>
<l rend='indent'>Agmine turres. </l>
<l>Hungaris iuncti Odrysii duello</l>
<l>Nuper acceptam cupiunt referre</l>
<l>Caesari cladem: quatiunt Viennam</l>
<l rend='indent'>Foedere rupto. </l>
<l>Frater ipsorum capit arma rursus:</l>
<l>Laesus a nullo violenter urit</l>
<l>Moenia atque agros positos in udo</l>
<l rend='indent'>Litore Rheni. </l>
<l>Quamdiu Mavors acuet rebelle</l>
<l>Impius ferrum? niveis redibit</l>
<l>Quando pax alis, Erebo reponet</l>
<l rend='indent'>Tela, sarissas? </l>
</lg>
</div2>
</div1>
<div1 id='ReLW.11' n='11' type='book'>
<pb id='s315'/>
<head>SILVARUM LIBER VI.</head>
<div2 id='ReLW.11.1' n='1' type='poem'>
<pb id='s316'/>
<gap desc='blank space' resp='sampling'/>
<pb id='s317'/>
<head>I. TUTI MUSARUM PRAESIDIO ET PAUPERTATE SUNT VATES.</head>
<lg met='asc1'>
<l>Aenea, veterum prime sodalium,</l>
<l>Post longas iterum te teneo moras?</l>
<l>Nostro nil animo suavius accidit,</l>
<l>Quam cum prisca novis foedera poculis </l>
<l>Instaurare licet, Pieridum sacris</l>
<l>Decertare choris, ludere carmine,</l>
<l>Ut quondam iuvenes viribus integris,</l>
<l>Quamquam nunc quoque non deficiat vigor: </l>
<l>Sed tentare fides an senium decet?</l>
<l>Si Musae faveant, experiar prius,</l>
<l>Quid nervi resides, quid valeat lyra,</l>
<l>Quam vati tenui lux brevis occidat. </l>
<l>Mortales trepidi grandia saepius</l>
<l>Molimur: validis arcibus oppida</l>
<l>Et firmis struimus moenia turribus,</l>
<l>Forti praesidio cingimus undique; </l>
<l>Securi tamen haud insidiantibus</l>
<l>Vicinis nimium degimus hostibus.</l>
<l>Vis auri penetrat cuncta potentius</l>
<l>Ictu fulmineo, visa pecunia </l>
<l>Munimenta quatit, subruit urbium</l>
<l>Fundamenta, thronum vertere regium</l>
<l>Sollers et patriam prodere Thracibus.</l>
<l>Ast sum tutus ego, Mars veniat licet </l>
<l>Atque armis timidos provocet incolas:</l>
<l>Paupertas avidas non metuit manus</l>
<l>Nec vates gladiis sternitur impiis,</l>
<l>Cum curae superis sit pietas, fides </l>
<pb id='s318' n='262'/>
<l>Et sincerus amor cedere nescius,</l>
<l>Quamvis fracta ruat machina siderum,</l>
<l>Ponti numen aquas misceat ignibus.</l>
<l>Fontis Castalii dum liquor adfluat </l>
<l>Nec desit Bromius, cetera non moror,</l>
<l>Etsi bella fremant, sors variet vices.</l>
</lg>
</div2>
<div2 id='ReLW.11.2' n='2' type='poem'>
<head>II. LAUDABILIS IUVENTUTIS PER DIEM OCCUPATIO.</head>
<lg met='sapp'>
<l>Prima surgenti Triados recurrat</l>
<l>Pectori sanctae species, imago</l>
<l>Imbuat mentem fidei calore,</l>
<l rend='indent'>Firmet amore. </l>
<l>Postea reddes precibus benignum</l>
<l>Numen, orabis proceres Olympi</l>
<l>Spiritus, quorum celeri rotantur</l>
<l rend='indent'>Sidera motu. </l>
<l>Inde consuetos repetes labores,</l>
<l>Sive sit mitis studium Minervae</l>
<l>Sive venari libeat vel arma</l>
<l rend='indent'>Sumere Martis. </l>
<l>Sed nimis ne lasset opus, fatiget</l>
<l>Cura defessum, modus adsit aequus</l>
<l>Omnibus rebus : violenta parvo</l>
<l rend='indent'>Tempore durant. </l>
<l>Otium vita: nocuit frequenter</l>
<l>Moribus castis tenerae iuventae;</l>
<l>Hinc faces urunt Cypridis, Cupido</l>
<l rend='indent'>Spicula vibrat. </l>
<pb id='s319' n='263'/>
<l>Sit tibi somnus modicus, cadentes</l>
<l>Qui tamen vires reparare possit;</l>
<l>Delicatis ne dapibus fruare:</l>
<l rend='indent'>Utere paucis. </l>
<l>Pauperes numquam tumidus repelle:</l>
<l>Si potes, laetus fer opem precanti.</l>
<l>Candidi crines capitis verere:</l>
<l rend='indent'>Spernere noli. </l>
<l>Nullus adfectus placidam quietem</l>
<l>Turbet: haud atrox aninum lacessat</l>
<l>Ira vel livor nec amor nocenti</l>
<l rend='indent'>Torqueat aestu. </l>
<l>Fronte sic horas hilari serenas</l>
<l>Transiges, tristi sine nube semper:</l>
<l>Suaviter, cum nox ruit atra, trades</l>
<l rend='indent'>Membra sopori. </l>
</lg>
</div2>
<div2 id='ReLW.11.3' n='3' type='poem'>
<head>III. FASTUS HOMINIS INOPIS.</head>
<lg met='asc2'>
<l>Exosus tumor omnibus, </l>
<l rend='indent'>Etsi Caesaribus, regibus haereat;</l>
<l>Numquam turpior est tamen,</l>
<l rend='indent'>Quam cum pauperibus vestibus emicat. </l>
<l>Incedit lacera toga</l>
<l rend='indent'>Attritis olido pulvere calceis:</l>
<l>Elatis oculis ferox,</l>
<l rend='indent'>Barba conspicua, crinibus horridis </l>
<l>Per vicos Polemo atque agros.</l>
<l rend='indent'>Aspectu trepidant virginei chori,</l>
<l>Pubes rustica diffugit.</l>
<l rend='indent'>Tamquam rex dubiis cuncta pavoribus </l>
<pb id='s320' n='264'/>
<l>Miscet, dum loquitur, minas</l>
<l rend='indent'>Intentat, manibus saevit atrocibus.</l>
<l>Poenas, supplicia ingerit</l>
<l rend='indent'>Ventura in populos e superum plagis, </l>
<l>Orbis ni sibi deferat</l>
<l rend='indent'>Cultum atque obsequium, placet honoribus.</l>
<l>Stat plebs attonita et timet:</l>
<l rend='indent'>Pars ridet melior dicta tumentia </l>
<l>Contemnitque superbiam,</l>
<l rend='indent'>Versutos laqueos et tacitos dolos,</l>
<l>Quis inflectere nititur</l>
<l rend='indent'>Mentes ambiguas, ut sibi praebeant </l>
<l>Aurum et munera divites,</l>
<l rend='indent'>Quo tandem satiet turpis homo gulam.</l>
<l>Hac quid foedius aspicit</l>
<l rend='indent'>Vel quid triste magis Phoebus imagine? </l>
<l>Fastum sub tenui lare</l>
<l rend='indent'>Et rupta stolidum quis toleret toga?</l>
</lg>
</div2>
<div2 id='ReLW.11.4' n='4' type='poem'>
<head>IV. DESIDERIUM CAELESTIS PATRIAE.</head>
<lg met='arc4'>
<l>Quae miserum tellus, quis me tenet error impeditum?</l>
<l rend='indent'>Eheu! parum notis quiesco tesquis!</l>
<l>Ah! ne nota forent: utinam pede nescio viarum</l>
<l rend='indent'>Emensus essem lubrica et stetissem! </l>
<l>Quam fallax procul aura gradum nivea Sionis arce</l>
<l rend='indent'>Avertit et patriam vetat subire!</l>
<l>Quot vinclis Babylonis culmina distinent revinctum,</l>
<l rend='indent'>Quot implicat nodis profana Memphis! </l>
<l>Quando liber ero? quando Solymas videbo sponsas?</l>
<l rend='indent'>Aeterna quando moenia intuebor?</l>
<l>Illic perpetuum veris decus aurei renidet</l>
<l rend='indent'>Et mixta violis albicant ligustra. </l>
<pb id='s321' n='265'/>
<l>Illic exhalat gratos Zephyri tepentis aura</l>
<l rend='indent'>Animata rosa funditque late odores.</l>
<l>Tu Narcisse, etiam rides: nec enim perisse credis</l>
<l rend='indent'>Translatus illuc fLoridam iuventam. </l>
<l>Nec disci lusus, Hyacinthe, gemis, quibus peremptus</l>
<l rend='indent'>Laetis in hortis pulchrior refulges.</l>
<l>Omnigeni spirant flores: lacrimae, dolor recedunt;</l>
<l rend='indent'>Remotus est procul Aquilonis horror. </l>
<l>Ast hic immitis Boreas solet excitare pugnas</l>
<l rend='indent'>Et gelida campos contegit pruina;</l>
<l>Aestuat hic pelagus, tumidis agitatur a procellis</l>
<l rend='indent'>Glomerantque nubes turbines procaces: </l>
<l>Heu! quis me eripiet caliginis abditum tenebris</l>
<l rend='indent'>Atque in cupitam patriam reducet?</l>
</lg>
</div2>
<div2 id='ReLW.11.5' n='5' type='poem'>
<head>V. INANIA PROMISSA NEGLEGENDA POETAE.</head>
<lg met='asc4'>
<l>Quis blando celebrat carmine gloriam,</l>
<l>Censes ex merito quam tibi debitam</l>
<l rend='indent'>Falso, Mopse, labore?</l>
<l rend='indent'>Quis verbis adhibet fidem? </l>
<l>An promissa feret praemia Publius,</l>
<l>Cum numquam dederis munera vatibus,</l>
<l rend='indent'>Quos comoedia nuper</l>
<l rend='indent'>Magnis auxit honoribus? </l>
<l>Mercedem quotiens poscere cogitur,</l>
<l>Cui montes fuerat pollicita aureos</l>
<l rend='indent'>Inconstantia mendax,</l>
<l rend='indent'>Post tristis repulit furor? </l>
<l>Iam notus satis est ingenii stupor,</l>
<l>Cui versutus homo credere nil queat,</l>
<l rend='indent'>Nil prudens velit umquam:</l>
<l rend='indent'>Haud vulpis capimur dolo. </l>
<pb id='s322' n='266'/>
<l>His Phoebus laqueis expediit quidem,</l>
<l>Irretire tamen me voluit tumor:</l>
<l rend='indent'>Numen suasit amicum</l>
<l rend='indent'>Maesta abscedere semita. </l>
</lg>
</div2>
<div2 id='ReLW.11.6' n='6' type='poem'>
<head>VI. MIGRANDUM E TERRA.</head>
<lg met='asc3'>
<l>Si lex me tabulis scripta adamantinis </l>
<l>Terras deserere et cedere patria</l>
<l>Dilecta iubeat, cur dubitem mori,</l>
<l rend='indent'>Amplecti imperium dei? </l>
<l>Hic nec firma quies nec stabilis locus;</l>
<l>Nam sedes alias quaerere nos decet</l>
<l>Et praecelsa super scandere sidera,</l>
<l rend='indent'>Non ambire humiles casas. </l>
<l>E Nilo Abramidum flumine turbido</l>
<l>Deductus populus tramite devio</l>
<l>Per deserta, maris cum vada transiit</l>
<l rend='indent'>Et campos steriles aquis, </l>
<l>Dum fessos caperet terra laboribus</l>
<l>Lacte et melle fluens, copia divite</l>
<l>Cornu delicias spargeret, advenas</l>
<l rend='indent'>Dulci pasceret ubere. </l>
<l>Non omnes tamen huc perveniunt viri,</l>
<l>Quos, Aegypte, tuo servitio eximis:</l>
<l>Nam plures pereunt difficili via,</l>
<l rend='indent'>Promissos nec agros tenent. </l>
<l>Glaebam sic etiam linquere nos iuvat,</l>
<l>Quam nunc incolimus, moenia fortiter</l>
<l>Expugnare poli, quo liceat lares</l>
<l rend='indent'>Hos mutare perennibus. </l>
<pb id='s323' n='267'/>
<l>Felix, quem excipiet regia Caelitum,</l>
<l>Nullo clausa ubi sunt gaudia limite!</l>
<l>Est mortis rigidae certa necessitas:</l>
<l rend='indent'>Gressum semita dividit.</l>
</lg>
</div2>
<div2 id='ReLW.11.7' n='7' type='poem'>
<head>VII. EPICEDION NOBILISSIMI IUVENIS MAXIMILIANI SIGISMUNDI L. B. A LANDFRITZON.</head>
<lg met='alcm'>
<l>Maximiliane tuos subito sic deseris? astra </l>
<l rend='indent'>Caelesti iam numine plenus</l>
<l>Primo flore iuventutis subiturus, amicis</l>
<l rend='indent'>Adflictis valedicere poscis? </l>
<l>At non haec fratri quondam promissa dedisti,</l>
<l rend='indent'>Ausonio cum rure salutem</l>
<l>Misisti: sperabat enim iam paene cadentes</l>
<l rend='indent'>Sospite te constare penates. </l>
<l>Verum tam celeri nos maestos morte relinquis</l>
<l rend='indent'>Et luctu configis acerbo.</l>
<l>Quid miscere tamen tristes iuvat usque querelas,</l>
<l rend='indent'>Cum non in te culpa residat? </l>
<l>Immatura ferox abrupit stamina Clotho</l>
<l rend='indent'>Et properato funere mersit.</l>
<l>Sidereos oculos et lucem frontis amoenae</l>
<l rend='indent'>Est febris depasta maligna. </l>
<l>Non flavi crines, non oris gratia flexit,</l>
<l rend='indent'>Purpura non iucunda genarum.</l>
<l>Quid pietas? quid sancta fides? quid denique mores</l>
<l rend='indent'>Sinceri, quid vita modesta? </l>
<l>Exigua nunc haec urna conclusa teguntur,</l>
<l rend='indent'>In titulum vel sculpta sepulcri.</l>
<l>Quid fingit mens caeca sibi? Non interit umquam</l>
<l rend='indent'>Virtus: aevum durat in omne; </l>
<pb id='s324' n='268'/>
<l>Obtinet et probitas caeli laetissima sedem</l>
<l rend='indent'>Nec Lethes oblivia delent.</l>
<l>Fortis Pelides iuvenilibus occidit annis:</l>
<l rend='indent'>Constans laudis fama remansit;</l>
<l>Vis augusta Titi memori celebratur ab orbe,</l>
<l rend='indent'>Etsi longa negata sit aetas.</l>
<l>Quid iuvat innumeris saeclis vixisse, senectus</l>
<l rend='indent'>Si vitam probrosa coronet?</l>
</lg>
</div2>
<div2 id='ReLW.11.8' n='8' type='poem'>
<head>VIII. NEGLECTUS SALUTIS.</head>
<lg met='lesa'>
<l>Gaudia spernis amens</l>
<l rend='indent'>Siderum, quando scelerum mole gravi cavernas</l>
<l>Ad Stygias videris</l>
<l rend='indent'>Deprimi atque erras varias per tenebras in orbe, </l>
<l>Andabatae ut vetusto</l>
<l rend='indent'>More sueverunt fatui sanguineis harenis.</l>
<l>Quis animum periclis</l>
<l rend='indent'>Obruas, nescis, liquidas dum veheris per undas </l>
<l>Cypridis et volanti</l>
<l rend='indent'>Liberi pinu raperis non timidus perire?</l>
<l>Non vada caeca terrent,</l>
<l rend='indent'>Turbidi aut venti, scopulos non metuis latentes? </l>
<l>Dum sinit hora, puppim</l>
<l rend='indent'>Subtrahe ad litus, tumidis te procul a procellis</l>
<l>Et pelago frementi</l>
<l rend='indent'>Amove, portum subeas, admoneo, salutis, </l>
<l>Ne Thetidis profundo</l>
<l rend='indent'>Naufragus mergare sinu, Nereidum cubili.</l>
</lg>
</div2>
<div2 id='ReLW.11.9' n='9' type='poem'>
<pb id='s325' n='269'/>
<head>IX. TEMPORIS NEGLECTUS.</head>
<lg met='alca'>
<l>Recte quis uti temporibus, die </l>
<l>Novit vel hora? quis pretium rei</l>
<l rend='indent'>Ponit fluenti, quae reverti</l>
<l rend='indent'>Lapsa semel nequit aut reduci? </l>
<l>Nitaris etsi viribus omnibus,</l>
<l>Momenta cursu praecipiti ruunt,</l>
<l rend='indent'>Ventis et infesta procella</l>
<l rend='indent'>Ocius ac celeri sagitta. </l>
<l>Torrens adauctus fertur ubi imbribus,</l>
<l>Saxa, arva, silvas abripit impetu:</l>
<l rend='indent'>Sic cuncta secum tollit aevum,</l>
<l rend='indent'>Perpetuis tenebris recondit. </l>
<l>Non sceptra motum, non diademata</l>
<l>Possunt morari nec Tyrius rubor:</l>
<l rend='indent'>Mortale corpus, sicut unda</l>
<l rend='indent'>In mare, sic cadit in sepulcrum. </l>
<l>Sed mens beatos ad superos redit,</l>
<l>Festinat aulam scandere siderum,</l>
<l rend='indent'>Si noxia nulla impiata</l>
<l rend='indent'>Aut sceleris rea sit cruenti. </l>
<l>Nunc eluamus, dum sinit arbiter</l>
<l>Vitae supremus, crimina seu dolos,</l>
<l rend='indent'>Patrata quae sunt a iuventa</l>
<l rend='indent'>Ad niveos senii capillos. </l>
<l>Non neglegamus, quae data, tempora</l>
<l>Somno aut inani sollicitudine,</l>
<l rend='indent'>Praesens quid aetas poscat, orbis</l>
<l rend='indent'>Quid trepido cieat tumultu. </l>
<l>Utamur horis, dum licet, aureis:</l>
<l>Errore tandem libera pectora</l>
<l rend='indent'>Praestemus ; extendamus alas,</l>
<l rend='indent'>Quo vocat alta Patris voluntas. </l>
</lg>
</div2>
<div2 id='ReLW.11.10' n='10' type='poem'>
<pb id='s326' n='270'/>
<head>SPES MELIORUM TEMPORUM.</head>
<lg met='sapp'>
<l>Iam satis venti miseris colonis</l>
<l>Flatibus crebris nocuere et Auster</l>
<l>Terruit nautas tumidis procellis</l>
<l rend='indent'>Aequora tollens.</l>
<l>Impetu diro segetem per agros</l>
<l>Grando stravit spemque fefellit anni;</l>
<l>Imbribus liquere suas adaucta</l>
<l rend='indent'>Flumina ripas, </l>
<l>Tempus ut Pyrrhae rediisse plures</l>
<l>Crederent, quando aeriis natarunt</l>
<l>Quercubus pisces, pecus omne Protei</l>
<l rend='indent'>Montibus haesit. </l>
<l>Vidimus fractos violenter Istri</l>
<l>Fluctibus pontes, ratibus per arva</l>
<l>Devehi merces, graviore mole</l>
<l rend='indent'>Pondera ferri. </l>
<l>Audient nostri Odrysios nepotes</l>
<l>Galliae iunctos acuisse tela,</l>
<l>Pannonum campos lacerasse saeva</l>
<l rend='indent'>Agmina Thracum. </l>
<l>Audient victos acie cruenta</l>
<l>Bistonas foeda cecidisse strage,</l>
<l>Teutonum virtute subacta rursus</l>
<l rend='indent'>Moenia et arces. </l>
<l>Regis iniusti imperium peribit:</l>
<l>Si tamen nobis superi faventes,</l>
<l>Et suas Moschus societ catervas,</l>
<l rend='indent'>Arma, triumphum. </l>
</lg>
</div2>
<div2 id='ReLW.11.11' n='11' type='poem'>
<pb id='s327' n='271'/>
<head>XI. VETERUM PRAESCRIPTO MORES FORMANDI.</head>
<lg met='asc5'>
<l>Mores finge tuos, ut veteres praecipiunt sophi:</l>
<l>Ne sectare, animos dogmatibus qui capiunt noxis.</l>
<l>Nos aetas melius prisca docet, quae superis placent.</l>
<l>Non spernenda quidem, quae sapiens Liptiades monet, </l>
<l>Praeponenda tamen Romulidum docta volumina</l>
<l>Graiorumque libri: dulcius ex fonte bibes aquas,</l>
<l>Quam lapsas per agros aut nemorum tesqua recondita.</l>
<l>E scriptis probitas, relligio suavius emicat </l>
<l>Antiquis, vitium deprimitur, castus amor calet.</l>
<l>Hinc sincera fides pectoribus, fronte modestia</l>
<l>Fulget perpetuo, non tumor aut ambigui doli.</l>
<l>Nunc plures populum longe aliis artibus imbuunt, </l>
<l>Qui miscent Erebum sideribus, qui tenebris diem,</l>
<l>Qui mentem timidam pelliciunt fraudibus et strophis:</l>
<l>His abscede procul non monitis, sed laqueis, puer.</l>
</lg>
</div2>
<div2 id='ReLW.11.12' n='12' type='poem'>
<head>XII. VANAE MORTALIUM QUERELAE.</head>
<lg met='sapp'>
<l>Turba mortalis queritur frequenter, </l>
<l>Clade cum tellus graviore languet,</l>
<l>Bella cum fervent, pereunt sonanti</l>
<l rend='indent'>Grandine fructus: </l>
<l>'Stragibus cur rex replet unus orbem,</l>
<l>Cui scelus cordi, furor, ira, caedes,</l>
<l>Nulla cui virtus, simulata tantum</l>
<l rend='indent'>Haeret imago? </l>
<l>Cur agros nostros Asiae tyrannus</l>
<l>Urit immanis, rapit insolenti</l>
<l>Liberos in servitium tumultu,</l>
<l rend='indent'>Moenia vertit? </l>
<pb id='s328' n='272'/>
<l>Caesaris iustis populus resistit</l>
<l>Legibus, Thracum meliora scita</l>
<l>Censet, adiungit sua foederatus</l>
<l rend='indent'>Hostibus arma?</l>
<l>Lubrica quare Veneris favilla</l>
<l>Ardet immensum, premit innocentes</l>
<l>Mucius poenis, teneras puellas,</l>
<l rend='indent'>Fallere doctus?'</l>
<l>Abstine prudens fatuis querelis,</l>
<l>Tempus exspecta: miseris flagellis</l>
<l>Puniet numen scelerum ministros,</l>
<l rend='indent'>Demetet ense. </l>
<l>Bistonum quanto, superi, cruore</l>
<l>Pannonum nuper rubuere campi!</l>
<l>Teutonum robur citius refulsit</l>
<l rend='indent'>Fulminis alis. </l>
<l>Desinat murmur trepidum, Tonantem</l>
<l>Nullus accuset, sacra iura caelo:</l>
<l>Mergit atroci pelago nocentes</l>
<l rend='indent'>Summa potestas. </l>
</lg>
</div2>
<div2 id='ReLW.11.13' n='13' type='poem'>
<head>XIII. TURCARUM CLADES IN PANNONIA.</head>
<lg met='asc2'>
<l>Quo ducit fuga devios</l>
<l rend='indent'>Thraces, quae rapit in flumina territos?</l>
<l>Germani Odrysiis viam</l>
<l rend='indent'>Ostendunt gladii, qua Stygios ruant</l>
<l>Ingenti numero in lacus.</l>
<l rend='indent'>Gentes ite truces, quo furor incitat,</l>
<l>Quo saeva impietas vocat:</l>
<l rend='indent'>Sacrum Christiadum spargite sanguinem.</l>
<pb id='s329' n='273'/>
<l>Tandem respicit arbiter</l>
<l rend='indent'>Rerum aequis oculis, quos dubia diu</l>
<l>Collidi sinit alea</l>
<l rend='indent'>Et quo ductor abis, spernere Teutonum </l>
<l>Qui vires solitus, tibi</l>
<l rend='indent'>Es victor niveis visus equis vehi?</l>
<l>Annis praeteritis parum</l>
<l rend='indent'>Nostri militis est nota ferocia, </l>
<l>Qui suevit veluti leo</l>
<l rend='indent'>Robur magnanimus caedere Bistonum,</l>
<l>Ferro diruit oppida,</l>
<l rend='indent'>Cepissetque tuam, perfide, regiam, </l>
<l>Rupto foedere ni lues</l>
<l rend='indent'>Tantis eriperet turbida cladibus?</l>
<l>Tristem pone superbiam:</l>
<l rend='indent'>Semotos Asiae te recipe in specus. </l>
</lg>
</div2>
<div2 id='ReLW.11.14' n='14' type='poem'>
<head>XIV. PAENITENTIS SUSPIRIA.</head>
<lg met='asc2'>
<l>Deliqui, fateor, sum reus, o Pater,</l>
<l rend='indent'>Multorum scelerum : paenitet ac piget,</l>
<l>Admisisse tot annis</l>
<l rend='indent'>Noxas a teneris puer! </l>
<l>Erravi iuvenis, deterioribus</l>
<l rend='indent'>Innexus fatue retibus et plagis,</l>
<l>Ut venator apricis</l>
<l rend='indent'>Campis illaqueat feras. </l>
<l>Aetas non minuit sera proterviam</l>
<l rend='indent'>Adiecitque dolos, vafra negotia:</l>
<l>Delectata senectus</l>
<l rend='indent'>His curis secuit solum.</l>
<pb id='s330' n='274'/>
<l>Iram quid memorem, sollicitum metum,</l>
<l rend='indent'>Maerores dubios, lubrica gaudia,</l>
<l>Quis mens aegra iacebat</l>
<l rend='indent'>Tristi proxima funeri?</l>
<l>Nunc plagis miseris admonitus ratem</l>
<l rend='indent'>Retro verto meam, carbasa colligo,</l>
<l>Ventos linquo minaces,</l>
<l rend='indent'>Portum fortiter occupo.</l>
<l>Ad te tendo manum, summa potentia,</l>
<l rend='indent'>Ne me destituas, te rogo, supplicem :</l>
<l>Ni me gratia ducat,</l>
<l rend='indent'>Non vito mare turbidum.</l>
<l>Offendisse deum quam pudet optimum!</l>
<l rend='indent'>Heu! malim potius mille neces pati</l>
<l>Quam committere culpam,</l>
<l rend='indent'>Demergi Stygio lacu!</l>
</lg>
</div2>
<div2 id='ReLW.11.15' n='15' type='poem'>
<head>XV. SOLITUDO STUDIIS AMICA.</head>
<lg met='asc3'>
<l>Cur antris habitem solus in abditis, </l>
<l>Delecter tenebris et nemorum specu,</l>
<l>Vix plebi videar, principibus minus,</l>
<l rend='indent'>Angit te dubius labor? </l>
<l>Quid dicam? Studiis sueta virilibus</l>
<l>Mens horret populi nubila taedia</l>
<l>Nec fictis procerum gaudet honoribus</l>
<l rend='indent'>Nec quaestum petit aut opes. </l>
<l>Doctarum potius praemia frontium</l>
<l>Laurus sollicitat vel furor incitat,</l>
<l>Ut blandis cupiat vatibus inseri</l>
<l rend='indent'>Et dulci alloquio frui. </l>
<pb id='s331' n='275'/>
<l>Quem non Socratici pelliciant libri,</l>
<l>Ut turbas fugiens se sapientiae</l>
<l>Praeceptis rigidis suaviter imbuat,</l>
<l rend='indent'>Veras divitias amet?</l>
<l>Nec leges Themidis, sancta volumina,</l>
<l>Quis stant regna, salus publica nititur</l>
<l>Et gentes coeunt foedere mutuo,</l>
<l rend='indent'>Absistunt laribus meis.</l>
<l>Hos inter comites laetus obambulo,</l>
<l>Qui me praesidio cingere sustinent:</l>
<l>Non plures referam nec veteres patres</l>
<l rend='indent'>Hinc abscedere nescios.</l>
<l>Forsan tristitia, Bellerophon velut</l>
<l>Est quondam solitus, moenia desero?</l>
<l>Me tranquilla quies atque animi nitor</l>
<l rend='indent'>Suadent tesqua requirere.</l>
</lg>
</div2>
<div2 id='ReLW.11.16' n='16' type='poem'>
<head>XVI. CALIX BIBENDUS DOMINI.</head>
<lg met='alca'>
<l>Potare dulce est: quis labia arida, </l>
<l>Multum capaces evacuant scyphos,</l>
<l rend='indent'>Cum terga Sol urget Leonis,</l>
<l rend='indent'>Rura Canicula findit aestu. </l>
<l>Haec non amori pocula sunt sacra;</l>
<l>Sed propriam explet quisque cupidinem,</l>
<l rend='indent'>Ne tristis ardor membra adurat</l>
<l rend='indent'>Et nimio pereant calore. </l>
<l>Nobis propinat quem calicem deus,</l>
<l>Absorbeamus non trepida manu,</l>
<l rend='indent'>Cum cymbium nostrae salutis,</l>
<l rend='indent'>Perpetuae nota sit quietis. </l>
<pb id='s332' n='276'/>
<l>Nam suevit, orbis quos amat arbiter,</l>
<l>Potu experiri: qui cyathos bibit</l>
<l rend='indent'>Mixtos amaro felle laetus,</l>
<l rend='indent'>Proximus est Domino potenti.</l>
<l>Ignavus at qui pocula neglegit,</l>
<l>Haurire vitat, quae superi iubent,</l>
<l rend='indent'>Convivio a magno exulabit,</l>
<l rend='indent'>Aetheriis dapibus carebit.</l>
<l>O sancte rector, da mihi, quod voles</l>
<l>Infunde maesta absinthia, sumere</l>
<l rend='indent'>Non me pigebit, quod Redemptor</l>
<l rend='indent'>Et proceres petiere caeli.</l>
</lg>
</div2>
<div2 id='ReLW.11.17' n='17' type='poem'>
<head>XVII. AD ALTA ENITENDUM.</head>
<lg met='alca'>
<l>Quo, vana mens, te praecipitat calor </l>
<l>Insanus? aestu quo ruis anxio?</l>
<l rend='indent'>Quid scire te quondam iuvabit,</l>
<l rend='indent'>Quae veterum monumenta vatum,</l>
<l>Quae sint novorum? quid doceat Cato,</l>
<l>Quid Varro prisci temporis arbiter,</l>
<l rend='indent'>Quid Tullii facunda suada,</l>
<l rend='indent'>Melpomene quid amoena Flacci? </l>
<l>Ad summa tandem sidera te erige,</l>
<l>Quam luce grata praeniteant faces,</l>
<l rend='indent'>Specta, quid aeterno rotatu</l>
<l rend='indent'>Tam rutili meditentur ignes. </l>
<l>Cur glaeba vili te specie trahit?</l>
<l>Nil terra dignum, quod placeat, tenet,</l>
<l rend='indent'>Cum cuncta dilabantur aevo,</l>
<l rend='indent'>Ut celeres fugiunt sagittae. </l>
<l>Hic nulla virtus perpetuo eminet,</l>
<l>Versuta nam fraus imperio exuit:</l>
<l rend='indent'>Fucata sub velo doloso</l>
<l rend='indent'>Relligio pietasque ludit. </l>
</lg>
</div2>
<div2 id='ReLW.11.18' n='18' type='poem'>
<pb id='s333' n='277'/>
<head>XVIII. VITAE CHRISTIANAE PRAECEPTA.</head>
<lg met='asc5'>
<l>Me, Faustine, rogas, quid facias, perpetuo sacram</l>
<l>Vitae ut laetitiam possideas propitio deo.</l>
<l>Quae praecepta dedit docta cohors? quid sapientia</l>
<l>Caelestis prohibet quidve iubet? Rebus ab omnibus </l>
<l>Nudum ferre crucem, dura pati verbera, corpori</l>
<l>Indulgere nihil, divitias spernere, regias</l>
<l>Fastidire domos, criminibus vel vitio levi</l>
<l>Non praebere locum, sensibus haud fidere propriis. </l>
<l>Sed praestare fidem, quae docuit nos patre filius</l>
<l>Aeterno genitus, dum coluit sideribus solum</l>
<l>Descendens humile, atque Itacidas legibus imbuit;</l>
<l>Non pectus tumidum tollere, sed castra superbiae </l>
<l>Declinare modis omnibus et praepropero gradu,</l>
<l>Non ambire decus nec luteam quaerere gloriam,</l>
<l>Lapsos erigere et pauperibus taedia demere,</l>
<l>Non terram patriam ducere, sed regna perennia. </l>
<l>Serva haec sollicite: quid dubitas? laetitia adflues.</l>
</lg>
</div2>
<div2 id='ReLW.11.19' n='19' type='poem'>
<head>XIX. FUTURA NON ANXIE INQUIRENDA.</head>
<lg met='asc2'>
<l>Mortales miserum genus,</l>
<l rend='indent'>Quos ventura iuvat nosse pericula</l>
<l>Et vitae dubium statum!</l>
<l rend='indent'>Et quid profuerit tristia discere, </l>
<l>Quae semper melius latent?</l>
<l rend='indent'>Quae vero utilitas, dum bona praecipis</l>
<l>Et spes credula luditur?</l>
<l rend='indent'>Cur, quaeso, ante times, quam veniant mala </l>
<l>Et cingant tremulum caput?</l>
<l rend='indent'>Cur gaudere libet, dum procul aspicis,</l>
<l>Quae numquam tamen accident?</l>
<l rend='indent'>Praesenti, moneo, dum licet, utere </l>
<pb id='s334' n='278'/>
<l>Et grates age tempore.</l>
<l rend='indent'>Scrutandi fatuam mitte cupidinem</l>
<l>Ac vafros reseca dolos:</l>
<l rend='indent'>Vestigare nefas, quae deus abdidit.</l>
<l>Curis libera inanibus</l>
<l rend='indent'>Pectus, non timidus, quidquid erit, pati,</l>
<l>Quidquid sidera iusserint,</l>
<l rend='indent'>Hoc desideriis velle fidelibus.</l>
</lg>
</div2>
<div2 id='ReLW.11.20' n='20' type='poem'>
<head>XX. LARVA VIRGINIBUS NON SUMENDA.</head>
<lg met='sapp'>
<l>Gratiam celas, Telesilla, vultus, </l>
<l>Pulchra monstroso tegis ora lino,</l>
<l>Turpibus claudis nebulis ocellos</l>
<l rend='indent'>Dulce micantes. </l>
<l>Virginem non larva decet tenellam,</l>
<l>Flore quae fulget roseo genarum,</l>
<l>Spargit et lucem velut inter ignes</l>
<l rend='indent'>Luna minores. </l>
<l>Hanc anus sumat tremulis labellis,</l>
<l>Dentibus nullis, niveis capillis,</l>
<l>Fronte rugosa, tetrico labore,</l>
<l rend='indent'>Mortis imago. </l>
<l>Appetens blandi aut mulier mariti,</l>
<l>Cui decus languens, tenuis venustas,</l>
<l>Induat formam, cupiat nitere</l>
<l rend='indent'>Dote aliena. </l>
<l>Nobilem quare faciem recondis?</l>
<l>An tibi tristis veniet cupido,</l>
<l>Ut velis hac sub specie probrosa</l>
<l rend='indent'>Fallere mundum? </l>
</lg>
</div2>
<div2 id='ReLW.11.21' n='21' type='poem'>
<pb id='s335' n='279'/>
<head>XXI. PHILOSOPHIA CHRISTIANA.</head>
<lg met='asc4'>
<l>Quid sunt divitiae? quid tenues lares?</l>
<l>Quid sublimis honor, dedecus ac probrum?</l>
<l rend='indent'>Plebis deprimit ista</l>
<l rend='indent'>Aut attollit opinio. </l>
<l>Haec dura miseros pauperie crepat,</l>
<l>Felices opibus iactat et aulicis</l>
<l rend='indent'>Quos fortuna beatos</l>
<l rend='indent'>Anceps reddit amoribus. </l>
<l>Missus sidereo nos aliter docet</l>
<l>Sed regno Dominus: spernere praecipit</l>
<l rend='indent'>Mundi gaudia fluxa,</l>
<l rend='indent'>Immortalia quaerere. </l>
<l>Et rebus veluti vestibus exui</l>
<l>Terrenis, niveos, qui redolent polum,</l>
<l rend='indent'>Contra sumere mores</l>
<l rend='indent'>Verbis dulcibus admonet. </l>
<l>Exemplo praeiit, ne pigeat sequi:</l>
<l>Nec turres nec agros possidet aut domos;</l>
<l rend='indent'>Illum nulla voluptas,</l>
<l rend='indent'>Nullae deliciae trahunt. </l>
<l>Ergo Christiadum dogmata mollia</l>
<l>Non sunt nec rigidis aspera legibus:</l>
<l rend='indent'>Contemnenda caduca,</l>
<l rend='indent'>Ut veris potiar bonis. </l>
<l>Quare praecipiti liber ab ambitu</l>
<l>Et desideriis nudus ab omnibus</l>
<l rend='indent'>Caeli iussa verere</l>
<l rend='indent'>Et curas procul amove, </l>
<pb id='s336' n='280'/>
<l>Quis mortale genus se premit anxie</l>
<l>Et crebris agitur turba furoribus,</l>
<l rend='indent'>Nanciscatur ut aurum</l>
<l rend='indent'>Aut campos steriles aret. </l>
<l>Vestimenta tui corporis abice,</l>
<l>Praeolaris animum dotibus indue</l>
<l rend='indent'>Virtutis, tibi cedat</l>
<l rend='indent'>Ut summae toga gloriae. </l>
</lg>
</div2>
<div2 id='ReLW.11.22' n='22' type='poem'>
<head>XXII. CORRECTIO MITIS ASPERA MELIOR.</head>
<lg met='sapp'>
<l>Cum tuos spectas, Gelasine, mores, </l>
<l>Improbam vitam petulante risu,</l>
<l>Cur negas fido veniam sodali,</l>
<l rend='indent'>Dum levis error?</l>
<l>Crimen accusa, graviore voce</l>
<l>Increpa noxam: facili cadentem</l>
<l>Rarius sermone leva, sereno</l>
<l rend='indent'>Corrige vultu. </l>
<l>Asperis nemo stimulis movetur,</l>
<l>Ardet immani potius furore</l>
<l>Pronus ulcisci, modo tempus aptum</l>
<l rend='indent'>Detur et hora. </l>
<l>Arguas nullum vitii nocentis,</l>
<l>Labis eiusdem reus ipse cum sis,</l>
<l>Urbe cum tota digito notetur</l>
<l rend='indent'>Lubrica culpa. </l>
<l>Omnibus naevis careat necesse est,</l>
<l>Alterum si quis sceleris profani</l>
<l>Deferat, linguae sua ne veneno</l>
<l rend='indent'>Fata lacessat. </l>
<l>An quis ignoscet, tua dum recondis</l>
<l>Furta sub tectis, aliena prodis?</l>
<l>Nuptias damnas, Veneris probrosae</l>
<l rend='indent'>Aestus adurit? </l>
</lg>
</div2>
<div2 id='ReLW.11.23' n='23' type='poem'>
<pb id='s337' n='281'/>
<head>XXIII. OMNIBUS LABORANDUM.</head>
<lg met='asc4'>
<l>Votum damnat iners cum lacrimis deus,</l>
<l>Si pigris manibus divitias petis,</l>
<l rend='indent'>Ambis magnus haberi,</l>
<l rend='indent'>Effulgere potentia. </l>
<l>Caelum vendit enim cuncta laboribus</l>
<l>Nec quidquam tribuunt his sine sidera:</l>
<l rend='indent'>Figes nulla trophaea,</l>
<l rend='indent'>Cum pugnam timidus fugis. </l>
<l>Mercator pelago carbasa credere</l>
<l>Qui vitabit, opes non revehet domum</l>
<l rend='indent'>Eois procul oris</l>
<l rend='indent'>Phoebeisque cubilibus. </l>
<l>In terram sua qui semina sparserit,</l>
<l>Ni campos steriles excoluit prius,</l>
<l rend='indent'>Duro vomere fregit,</l>
<l rend='indent'>Spinas cum tribulis metet. </l>
<l>Gaudebit solidis nullus honoribus,</l>
<l>Quem non deseruit turpis inertia;</l>
<l rend='indent'>Non contendit ad alta,</l>
<l rend='indent'>Qui sudoribus abstinet. </l>
</lg>
</div2>
<div2 id='ReLW.11.24' n='24' type='poem'>
<head>XXIV. ERUDITAE IUVENTUTIS LABOR.</head>
<lg met='asc3'>
<l>Non Flaccus melius, Melpomene, canit</l>
<l>Formosus iuvenis quam Strobylus senex</l>
<l>Deformi macie, moribus asperis</l>
<l rend='indent'>Et rauco citharae sono? </l>
<pb id='s338' n='282'/>
<l>Aetas Castaliis fontibus aptior,</l>
<l>Quae reges celebrat suavius et deos,</l>
<l>Quam quae sacra minus pocula temperat,</l>
<l rend='indent'>Dilaudat vacuos scyphos. </l>
<l>Hoc primum studium, barbiton in manus</l>
<l>Dum nostras avide sumimus et chelym,</l>
<l>Magnos sideribus iungere principes</l>
<l rend='indent'>Et caelo decus addere. </l>
<l>Maestum vix senium taedia concoquit</l>
<l>Languentis stomachi, vix digitis fides</l>
<l>Attingit tremulis, vix cyathum capit:</l>
<l rend='indent'>Obrepit tacite sopor. </l>
<l>Nos semper vigiles otia marcida</l>
<l>Horremus: celeri progredimur pede,</l>
<l>Quocumque officium aut Pierides vocant;</l>
<l rend='indent'>Ingens gloria concitat. </l>
<l>Non nos livor iners vel furor impedit</l>
<l>Commoti populi, quominus acriter</l>
<l>Festinetur opus: fine suo nequit</l>
<l rend='indent'>Constans destitui labor. </l>
</lg>
</div2>
<div2 id='ReLW.11.25' n='25' type='poem'>
<head>XXV. CUPIDO MISERIAE CAUSA.</head>
<lg met='sapp'>
<l>Saepe miscemus miseras querelas,</l>
<l>Corporis moles animo quod obstet</l>
<l>Et gravis caecae premat immerentem</l>
<l rend='indent'>Sarcina carnis.</l>
<l>Quamdiu densae tenet umbra noctis</l>
<l>Languidos artus, remanet cupido,</l>
<l>Stringit et vinclis validis coercet</l>
<l rend='indent'>Improba mentem.</l>
<pb id='s339' n='283'/>
<l>Dum patri summo iuvat immolare</l>
<l>Hostiam laudis, revocat tremendo</l>
<l>Pectus a cultu varios labores</l>
<l rend='indent'>Fingere sollers. </l>
<l>Nexibus quando dubiis resolvet</l>
<l>Clara nos virtus, iuga maesta tollet?</l>
<l>Quando libertas niveis micabit</l>
<l rend='indent'>Aurea pennis? </l>
<l>Ultima cum mors resecabit hora</l>
<l>Frigidum corpus, simul et cupido</l>
<l>Dira discedet, simul et nitebit</l>
<l rend='indent'>Candor Olympi. </l>
</lg>
</div2>
<div2 id='ReLW.11.26' n='26' type='poem'>
<head>XXVI. PATIENTIA IN REBUS ADVERSIS.</head>
<lg met='alca'>
<l>Diversa turbant: crebra pericula </l>
<l>Pectus fatigant, lux oculis tuis</l>
<l rend='indent'>Invisa; velles hinc migrare,</l>
<l rend='indent'>Sedibus aetheriis potiri. </l>
<l>Obstat voluntas numinis et graves</l>
<l>Auget labores, imminuit decus.</l>
<l rend='indent'>Infirma te curvat senectus:</l>
<l rend='indent'>Munera quis tribuit merenti? </l>
<l>Exosa virtus deprimitur, iacet,</l>
<l>Dum saevit aula dira calumnia,</l>
<l rend='indent'>Dum livor omnes urit atra</l>
<l rend='indent'>Spargere non trepidus venena. </l>
<pb id='s340' n='284'/>
<l>Aerumna numquam deiciat statu;</l>
<l>Tranquilla sit mens et patientia</l>
<l rend='indent'>Aestum repellat: ferre durum</l>
<l rend='indent'>Si quid erit, levius dolebis. </l>
<l>Gentem fidelem respice, Caelitum</l>
<l>Coetum recense: difficili via</l>
<l rend='indent'>Diras per undas ac procellas</l>
<l rend='indent'>Sidereum tetigere portum. </l>
</lg>
</div2>
<div2 id='ReLW.11.27' n='27' type='poem'>
<head>XXVII. TURCAE VICTI BEATAE VIRGINIS OPE.</head>
<lg met='alca'>
<l>Regina virgo, Christiadas tege, </l>
<l>Depelle Thraces finibus e tuis,</l>
<l rend='indent'>Compesce turbam rugientem,</l>
<l rend='indent'>Caesareas aquilas tuere.</l>
<l>Mixti rebelles Bistonibus ruunt:</l>
<l>Excindere aras, templa, focos parant,</l>
<l rend='indent'>Delere festinant cohortes</l>
<l rend='indent'>Funditus et populum fidelem.</l>
<l>Audimur. Astris mittitur aureis</l>
<l>Caeleste robur, pectora concitat</l>
<l rend='indent'>Germana: sumunt arma, fervet</l>
<l rend='indent'>Proelium et Odrysiae catervae</l>
<l>Sternuntur, ut cum falx segetem metit</l>
<l>Maturam in arvis rustica. Barbari</l>
<l rend='indent'>Caeduntur omnes, quos cruento</l>
<l rend='indent'>Non fuga surripuit periclo.</l>
<l>Dux ipse praeceps deserit agmina</l>
<l>Terrore plenus, consilio carens;</l>
<l rend='indent'>Hoc motus exemplo satelles</l>
<l rend='indent'>Expetit a pedibus salutem.</l>
<pb id='s341' n='285'/>
<l>Plures Tibisci pabula piscibus</l>
<l>Hausere fluctus, quos Erebi palus</l>
<l rend='indent'>Suscepit atroci domandos</l>
<l rend='indent'>Flumine vel Phlegethonte nigro, </l>
<l>Ne nostra posthac exagitent vada.</l>
<l>At quid? tyrannum non laqueus manet</l>
<l rend='indent'>Orco trahendum? Perduelles</l>
<l rend='indent'>Conscia mens furiabit umbris! </l>
</lg>
</div2>
<div2 id='ReLW.11.28' n='28' type='poem'>
<head>XXVIII. SENECTUTIS ENCOMIUM.</head>
<lg met='alcm'>
<l>Calliope, veteres iterum renovemus amores,</l>
<l rend='indent'>Si non est odiosa senectus.</l>
<l>Gratior est multo ludis assueta iuventus,</l>
<l rend='indent'>Saepe tamen petulantior aequo. </l>
<l>Commoda pauca ferat secum si serior aetas,</l>
<l rend='indent'>Exornat prudentia maior.</l>
<l>Crinibus e niveis candoris fulget imago</l>
<l rend='indent'>Et laeto se tramite signat. </l>
<l>Hinc monstratur iter, quae sit via tuta vel anceps,</l>
<l rend='indent'>Insidiis obnoxia caecis.</l>
<l>Nam vitare dolos, versutas noscere fraudes,</l>
<l rend='indent'>Edocet experientia cauta. </l>
<l>Sit semper madidi quamvis infantia nasi,</l>
<l rend='indent'>Hoc cerebrum se flumine purgat,</l>
<l>Promptius ut cernat, quid verum quidve remotum</l>
<l rend='indent'>Figmentis mendacibus erret: </l>
<l>Nubibus ut caelum pulsis se praebet amoenum</l>
<l rend='indent'>Et spectantur clarius astra.</l>
<l>Sit tremulis senior membris et vertice: quid tum?</l>
<l rend='indent'>Mobilitate et sidera gaudent. </l>
<l>Deliciae rarae sensus mulcere videntur:</l>
<l rend='indent'>Delectat vindemia sola.</l>
<l>Effugit duros dominos liberque catenas</l>
<l rend='indent'>Abrupit, cui nulla voluptas </l>
<pb id='s342' n='286'/>
<l>Corporis, ast animum sacrae meditatio legis</l>
<l rend='indent'>Erigit et dulci ubere pascit.</l>
<l>Haurit delicias illic et sentit amica</l>
<l rend='indent'>Gaudia, quis caelestis origo. </l>
<l>Quare, Calliopea, veni: ne desere canos,</l>
<l rend='indent'>Si placui florentibus annis.</l>
<l>Urbe quidem cessi: silvas visamus et umbras</l>
<l rend='indent'>Atque immunia rura tumultu. </l>
</lg>
</div2>
<div2 id='ReLW.11.29' n='29' type='poem'>
<head>XXIX. DOCTRINAE VIS.</head>
<lg met='alca'>
<l>Doctrina mentem suaviter excitat </l>
<l>Caeno iacentem, sordibus exuit</l>
<l rend='indent'>Atque eximit rebus caducis,</l>
<l rend='indent'>Sidereo potitura regno. </l>
<l>Nam monstrat ardens, quam subito ruant</l>
<l>Humana casu, pendula quam levi</l>
<l rend='indent'>Sit vita filo: surgit inde</l>
<l rend='indent'>Et precibus superos adorat, </l>
<l>Ne se vetustis criminibus sinant</l>
<l>Rursus revolvi, sed magis erigant</l>
<l rend='indent'>Sublime virtutum ad cacumen</l>
<l rend='indent'>Et niveos sine labe mores. </l>
<l>Sol ut ministrum fulminis alitem</l>
<l>Fulgore grato dulciter allicit,</l>
<l rend='indent'>Sic luce spectare irretorta</l>
<l rend='indent'>Astra petit placitura divis. </l>
<l>Felix, relictis quae tenebris micat</l>
<l>Ortu beato splendida, quae luto</l>
<l rend='indent'>Terrae recessit, legit aurum</l>
<l rend='indent'>Aetherium moritura mundo! </l>
</lg>
</div2>
<div2 id='ReLW.11.30' n='30' type='poem'>
<pb id='s343' n='287'/>
<head>XXX. IUVENIS ANIMIS REGENDIS MINUS APTUS.</head>
<lg met='sapp'>
<l>Sedecim nondum numeras Decembres</l>
<l>Et cupis moram rigidus magister,</l>
<l>Fronto, censeri, veteris videri</l>
<l rend='indent'>Legis imago. </l>
<l>Apta vix umquam studiis severis</l>
<l>Rebus et curis gravibus iuventus,</l>
<l>Cum rapit motus vehementis irae,</l>
<l rend='indent'>Ardet et odit. </l>
<l>Qui suum frenis animum domare</l>
<l>Nescit, adfectus resecare ferro,</l>
<l>Mane consurgens trahitur molesta</l>
<l rend='indent'>Compede vinctus. </l>
<l>Quo modo maestos abiget tumultus</l>
<l>Plebis, abrumpet laqueos iniquos?</l>
<l>Qui sibi prudens nequit imperare,</l>
<l rend='indent'>Regna capessat?</l>
<l>Natus exemplo Clymenes sit audax,</l>
<l>Dum puer cepit patrias habenas:</l>
<l>Iuppiter ni praecipitem dedisset,</l>
<l rend='indent'>Terra peribat.</l>
</lg>
</div2>
<div2 id='ReLW.11.31' n='31' type='poem'>
<head>XXXI. ADFECTUS EXSCINDENDI.</head>
<lg met='alca'>
<l>Odi profanum crimen et arceo,</l>
<l>Servire nulli me sceleri iuvat.</l>
<l rend='indent'>Compescere adfectus decorum:</l>
<l rend='indent'>Fontibus his mala cuncta surgunt.</l>
<pb id='s344' n='288'/>
<l>Quam turpis iracundia principi!</l>
<l>Quam foeda corrupti nota iudicis!</l>
<l rend='indent'>Quam triste bellum exarsit inter</l>
<l rend='indent'>Aeneadas Tyriamque gentem! </l>
<l>Est prima origo cladibus omnibus</l>
<l>Motus ferocis pectoris, arbitrum</l>
<l rend='indent'>Quod ferre nescit, iura spernit</l>
<l rend='indent'>Et sibi scripta solet negare, </l>
<l>Dirus tyranni promicat hinc furor,</l>
<l>Qui miscet orbem caedibus impotens</l>
<l rend='indent'>Frenare mentem, flamma saevo</l>
<l rend='indent'>Cui sedet ambitiosa corde. </l>
<l>Decreta quam sunt suavia porticus,</l>
<l>Radice ab ima quae perimunt nefas:</l>
<l rend='indent'>Ut pace mortales fruantur,</l>
<l rend='indent'>Ancipiti haud agitentur aestu. </l>
</lg>
</div2>
<div2 id='ReLW.11.32' n='32' type='poem'>
<head>XXXII. PROFANI REGIS INFELIX TUMOR.</head>
<lg met='sapp'>
<l>Diceris Magnus, sed es orbe toto</l>
<l>Parvus et rebus dubiis onustus:</l>
<l>Artibus notus nimium dolosis</l>
<l rend='indent'>Martis iniqui.</l>
<l>Excitas nulla ratione bellum,</l>
<l>Foedus infringis, trepidos iuvare</l>
<l>Ut queas Thracas regione nostra</l>
<l rend='indent'>Paene repulsos.</l>
<pb id='s345' n='289'/>
<l>Purpuram clari posuere reges,</l>
<l>Consules fasces, sua miscuerunt</l>
<l>Dum tuis armis, Asiae tyrannus</l>
<l rend='indent'>Carcere clausus. </l>
<l>Coniugi vinclum violas adulter</l>
<l>Et sacras leges thalami profanus</l>
<l>Iuppiter rumpis, miseras puellas</l>
<l rend='indent'>Fallere doctus. </l>
<l>Nomen haec Magni meruere facta!</l>
<l>Contego velo, latebris recondo</l>
<l>Impias fraudes, sceleram venena:</l>
<l rend='indent'>Sunt satis ista. </l>
</lg>
</div2>
<div2 id='ReLW.11.33' n='33' type='poem'>
<head>XXXIII. DEUS SALOMONI IRATUS.</head>
<lg met='asc3'>
<l>Cum regem Solymae flamma cupidinis</l>
<l>Ad plures traheret lubrica coniuges,</l>
<l>Ex aulis variis et regionibus</l>
<l rend='indent'>Quas ardens sibi legeret, </l>
<l>Diversos etiam cum coleret deos,</l>
<l>Mendax relligio quos sibi finxerat:</l>
<l>Irati Domini nuntius astitit,</l>
<l rend='indent'>Qui diras caneret minas. </l>
<l>'Te summum populi constitui ducem,</l>
<l>Caelestem docui te sapientiam:</l>
<l>Sic patris subito deseris orbitam,</l>
<l rend='indent'>Foedis daemonibus vacas? </l>
<pb id='s346' n='290'/>
<l>An tantum potuit femineum genus,</l>
<l>Ut leges veteres iuraque sperneres,</l>
<l>Idolis strueres templa nocentibus?</l>
<l rend='indent'>Tristem perfidiam queror! </l>
<l>Sceptrum propterea nobile dividam:</l>
<l>Stirps nato una tuo, sed reliquae tribus</l>
<l>Tradentur famulo, qui Solymo reget</l>
<l rend='indent'>Avulsas diademate. </l>
<l>Laesa a te pietas supplicium expetit:</l>
<l>Adversis quis opem casibus adferet?</l>
<l>Forsan consilium numina suggerent,</l>
<l rend='indent'>Quis cum coniugibus litas?</l>
<l>Post multas segetes adveniet puer,</l>
<l>Ambos qui populos imperio suo</l>
<l>Rursus subiciet: divite copia</l>
<l rend='indent'>Tum regum domus adfluet.'</l>
</lg>
</div2>
<div2 id='ReLW.11.34' n='34' type='poem'>
<head>XXXIV. VERITAS TANDEM EMERGIT.</head>
<lg met='alca'>
<l>Exosa nudo schemate veritas: </l>
<l>Cingenda cultu, vestibus et novis,</l>
<l rend='indent'>Ut gratior possit videri</l>
<l rend='indent'>Atque oculis iuvenum placere. </l>
<l>Nam prisca nullum simplicitas rapit</l>
<l>Nec suadet oris purpureus nitor:</l>
<l rend='indent'>Effulgeat gemmis et auro,</l>
<l rend='indent'>Fallere quae populum laborat. </l>
<l>Externa quemvis cum species trahat,</l>
<l>Fucata quae sunt, alliciant quoque:</l>
<l rend='indent'>Abducimur splendore rerum</l>
<l rend='indent'>Nec libet interiora nosse.</l>
<pb id='s347' n='291'/>
<l>Corrupta sicut nympha studet probrum</l>
<l>Celare, ne fors conspicias onus</l>
<l rend='indent'>Ventris tumentis : sic cupido,</l>
<l rend='indent'>Deteriora latere, nostra.</l>
<l>At numquid olim proferet in diem</l>
<l>Et lucis auras, quae tenebris iacent,</l>
<l rend='indent'>Antris et obscuris sepulta,</l>
<l rend='indent'>Nubila sol removens et umbras?</l>
</lg>
</div2>
<div2 id='ReLW.11.35' n='35' type='poem'>
<head>XXXV. AMBITIO NOCET.</head>
<lg met='alca'>
<l>Fallax cupido culminis, ambitus</l>
<l>Funestus, alto qui nimium gradu</l>
<l rend='indent'>Poscit videri, crure fracto</l>
<l rend='indent'>Proximus ancipiti ruinae.</l>
<l>Testis, superba qui tenuit manu</l>
<l>Regale sceptrum: ponere purpuram</l>
<l rend='indent'>Nuper coactus nunc paterna</l>
<l rend='indent'>A regione procul vagatur.</l>
<l>Alter minore munere distulit</l>
<l>Migrare iussus, dum validis locum</l>
<l rend='indent'>In pristinum sit restitutus</l>
<l rend='indent'>Pollicitis precibusque fratris</l>
<l>Pro vili honoris taedia tot pati</l>
<l>Quis possit umbra, servitio premi?</l>
<l rend='indent'>Sudore quis sic allaboret,</l>
<l rend='indent'>Ut placeat domino scelesto?</l>
<l>An dignitatum tanti apices furor;</l>
<l>Censet profanus, crimina maxima</l>
<l rend='indent'>Ut patret, audax eminere</l>
<l rend='indent'>Ac solito citius perire?</l>
</lg>
</div2>
<div2 id='ReLW.11.36' n='36' type='poem'>
<pb id='s348' n='292'/>
<head>XXXVI. PAX POTIOR BELLO.</head>
<lg met='asc2'>
<l>Et cantu et fidibus diem,</l>
<l rend='indent'>Pompei, celebra, ture lita diis,</l>
<l>Quo pax alma revisere</l>
<l rend='indent'>Has terras iterum coepit et impia </l>
<l>Ultra Threicias plagas</l>
<l rend='indent'>Exturbare feri milites agmina.</l>
<l>Martis gloria quem iuvat</l>
<l rend='indent'>Bellonaeque tubae, trux petulantia </l>
<l>Et natum spoliis genus,</l>
<l rend='indent'>Numquam blandus alat sollicitum sopor,</l>
<l>Sed duro recubet solo</l>
<l rend='indent'>Et discat miseram pauperiem pati. </l>
<l>Hae leges adamantinis</l>
<l rend='indent'>Perscriptae tabulis castra sequentium:</l>
<l>Quidquid praecipiunt duces,</l>
<l rend='indent'>Observa ; vigila, nudus obambula ; </l>
<l>Si sint rara stipendia,</l>
<l rend='indent'>Ne quidquam moveas nec libeat queri;</l>
<l>Admisce dapibus famem</l>
<l rend='indent'>Ardentique siti pocula tempera. </l>
<l>Non caedes vetitae tamen</l>
<l rend='indent'>Nec sunt furta tibi: quod poteris, rape ;</l>
<l>Quidquid saeva necessitas</l>
<l rend='indent'>Excusat, licitum: ne timor occupet. </l>
<l>Haec est tessera militum,</l>
<l rend='indent'>Haec mandata dei, proelia qui ciet.</l>
<l>Non multo potior status,</l>
<l rend='indent'>Cum sit tanta lues a patria procul? </l>
<l>Hinc pax laeta veni: tua</l>
<l rend='indent'>Grato suscipimus munera pectore.</l>
</lg>
</div2>
<div2 id='ReLW.11.37' n='37' type='poem'>
<pb id='s349' n='293'/>
<head>XXXVII. DEI PRAESENTIA.</head>
<lg met='alca'>
<l>Immensa nobis esse potentia</l>
<l>Caeli videtur, vis quoque numinis</l>
<l rend='indent'>Diffusa diversos per artus</l>
<l rend='indent'>Orbis et insinuata rebus. </l>
<l>Campos liquentes ire per aequoris</l>
<l>Censemus ac per sidereas faces</l>
<l rend='indent'>Atque aeris ferri per auras,</l>
<l rend='indent'>Nubibus ac nebulis latere. </l>
<l>Sed nemo credit, credere vel cupit,</l>
<l>Astare summo se propius patri,</l>
<l rend='indent'>Qui verba, motus, cogitata</l>
<l rend='indent'>Lumine perspicit irretorto. </l>
<l>Si diligenti discuteres metu,</l>
<l>Quae mente volvis, quae loqueris, facis,</l>
<l rend='indent'>Culpas nocentes amputares</l>
<l rend='indent'>Exigeresque beatus aevum. </l>
<l>Quaecumque condis pectoris angulo</l>
<l>Ignota cunctis, pervia sunt deo,</l>
<l rend='indent'>Qui perspicaci luce noctem</l>
<l rend='indent'>Et tenebras penetrare novit. </l>
<l>Hic ille sol est, qui videt omnia</l>
<l>Atque audit: ipsum fallere non potes.</l>
<l rend='indent'>Necessitas hinc magna iuste</l>
<l rend='indent'>Omnibus imposita est agendi. </l>
</lg>
</div2>
<div2 id='ReLW.11.38' n='38' type='poem'>
<pb id='s350' n='294'/>
<head>XXXVIII. QUAE SIT OPTIMA FORMA REI PUBLICAE.</head>
<lg met='sapp'>
<l>Optimum quod sit regimen, requiris:</l>
<l>Regis unius, populi, senatus?</l>
<l>Forsitan praestat procerum ducisque</l>
<l rend='indent'>Mixta potestas? </l>
<l>Saepe plebs commota furit nec audet</l>
<l>Impetum quisquam cohibere caecum :</l>
<l>Inde planxistis totiens, Athenae,</l>
<l rend='indent'>Tristia fata. </l>
<l>Commodat multum patriae senatus:</l>
<l>Dum iugo subdit populum ferocem</l>
<l>Et sibi regnum tribuit, creavit</l>
<l rend='indent'>Roma tribunos. </l>
<l>Qui praeit rex imperio potenti,</l>
<l>Quae placent, mandat, vetat et coercet;</l>
<l>Quid tamen? Pauci retulere magnae</l>
<l rend='indent'>Praemia laudis. </l>
<l>Mixta si durat, tenuis potestas.</l>
<l>Sic status terrae sine labe nullus:</l>
<l>Sola felix perpetuo manebit</l>
<l rend='indent'>Regia caeli. </l>
</lg>
</div2>
</div1>
<div1 id='ReLW.12' n='12' type='book'>
<pb id='s351'/>
<head>SILVARUM LIBER VII.</head>
<div2 id='ReLW.12.1' n='1' type='poem'>
<pb id='s352'/>
<gap desc='blank space' resp='sampling'/>
<pb id='s353'/>
<head>I. MORTIS MEDITATIO.</head>
<lg met='sapp'>
<l>Astra volvuntur celeri rotatu,</l>
<l>Labitur tempus properante cursu:</l>
<l>Ultimam metam repetunt citato</l>
<l rend='indent'>Omnia fluxu. </l>
<l>Certa mors, incerta sed hora mortis:</l>
<l>Morbus obrepit subito nec audet</l>
<l>Crastinum quisquam sibi polliceri</l>
<l rend='indent'>Corpore firmo. </l>
<l>Flebili pompa tumulo cadaver</l>
<l>Conditur nigro, fugiunt amici:</l>
<l>Quem prius servi dominum vocarunt,</l>
<l rend='indent'>Iam pede calcant. </l>
<l>Nemo priscorum memor est honorum,</l>
<l>Diligit nemo, colit aut veretur:</l>
<l>Additur solum in titulum sepulcri</l>
<l rend='indent'>Lugubre carmen. </l>
<l>Gaudet heres divitiis repertis,</l>
<l>Sunt preces rarae lacrimaeque fictae:</l>
<l>Hinc tuis rebus, moriture Laeli,</l>
<l rend='indent'>Prospice vivus. </l>
</lg>
</div2>
<div2 id='ReLW.12.2' n='2' type='poem'>
<pb id='s354' n='298'/>
<head>II. EXTREMI IUDICII HORROR.</head>
<lg met='sapp'>
<l>Surge, qui dormis: vocat ad tribunal</l>
<l>Iudicis summi sonitus tubarum,</l>
<l>Ut tuae poenas referas vel aequa</l>
<l rend='indent'>Praemia vitae. </l>
<l>Cuncta censura rigida notantur,</l>
<l>Quae vel egisti vel es elocutus,</l>
<l>Mente vel volvit tenebrosus error,</l>
<l rend='indent'>Maesta vel ira. </l>
<l>Nullus orator miserum tuetur</l>
<l>Nec reo fautor vel amicus haeret;</l>
<l>Nudus assistis velut umbra pallens:</l>
<l rend='indent'>Terror ubique. </l>
<l>Subiacet nostra regione saepe</l>
<l>Causa peiori melior; vel auro</l>
<l>Vincitur praetor vel acuta solvit</l>
<l rend='indent'>Lingua nocentem. </l>
<l>Hic locus nullus precibus vel aeri,</l>
<l>Nullus hic est eloquio diserto</l>
<l>Nec valent leges vel iniqua vafri</l>
<l rend='indent'>Iuris imago.</l>
<l>Iudici sunt omnia nota dudum:</l>
<l>Abditum nullum scelus aut cupido.</l>
<l>Fertur hinc sententia iusta, de qua</l>
<l rend='indent'>Nemo queratur.</l>
</lg>
</div2>
<div2 id='ReLW.12.3' n='3' type='poem'>
<pb id='s355' n='299'/>
<head>III. INFERORUM SUPPLICIUM.</head>
<lg met='sapp'>
<l>Horridos fumos video, profundi</l>
<l>Gurgitis flammas: animas gementes</l>
<l>Audio, quas Tisiphone sonanti</l>
<l rend='indent'>Verbere caedit. </l>
<l>Sisyphi saxum, Tityi volucris,</l>
<l>Tantali flumen fugiens ab ore</l>
<l>Lusus est ac supplicii cruenti</l>
<l rend='indent'>Fabula tantum. </l>
<l>Plura cernuntur, graviora specto:</l>
<l>Proditor diro revolutus igne</l>
<l>Mergitur, corpus lacerant feroci</l>
<l rend='indent'>Dente dracones. </l>
<l>Monstra complexi Veneris nepotes</l>
<l>Hauriunt labris timidis venenum:</l>
<l>Turba latronum temere per artus</l>
<l rend='indent'>Vulnere saevit. </l>
<l>Sordidis potant Bromii sodales</l>
<l>Cymbiis sulpur, piceos liquores:</l>
<l>Flebili luget Cyprius sub antris</l>
<l rend='indent'>Carmine vates. </l>
<l>Innatat flagrans Phlegethontis undis,</l>
<l>Qui piger fugit tenuem laborem:</l>
<l>Quaelibet digna potiuntur illic</l>
<l rend='indent'>Crimina poena. </l>
<l>Digredi nusquam licet aut foveri:</l>
<l>Durat aeternum tenebrosus horror</l>
<l>Nec mori possunt; miseris modis mens</l>
<l rend='indent'>Conscia torquet. </l>
</lg>
</div2>
<div2 id='ReLW.12.4' n='4' type='poem'>
<pb id='s356' n='300'/>
<head>IV. GAUDIA CAELI.</head>
<lg met='sapp'>
<l>Caelitum felix regio, beata</l>
<l>Numinis sedes, ubi sol perenni</l>
<l>Luce diffundit radios nec ulla</l>
<l rend='indent'>Conditur umbra!</l>
<l>Siderum quisnam poterit nitorem</l>
<l>Mente complecti, iubar explicare?</l>
<l>Haeret orator, sophiae stupore</l>
<l rend='indent'>Languet inerti.</l>
<l>Eminet divum species, disertis</l>
<l>Nescit hanc dictis celebrare lingua:</l>
<l>Quod decus regis, proceres minores</l>
<l rend='indent'>Sic ubi fulgent?</l>
<l>Aureis splendent domibus columnae</l>
<l>Gemmeae, portae niveis lapillis</l>
<l>Emicant, quali tenebras resolvit</l>
<l rend='indent'>Lucifer igne. </l>
<l>Lacrimae nullae, gemitus, querelae</l>
<l>Aedibus sanctis habitant: quieti</l>
<l>Hic locus solum placidae, sereno</l>
<l rend='indent'>Portus amori. </l>
<l>Quidquid immundum, procul amovetur</l>
<l>Arce sublimi, nihil inquinatum</l>
<l>Intrat hanc urbem: metus ac cupido</l>
<l rend='indent'>Exulat omnis. </l>
<l>O sacrae turres, opulenta regna,</l>
<l>Quando vos tandem licitum videre!</l>
<l>Interit tellus: peto sempiterni</l>
<l rend='indent'>Gaudia caeli.</l>
</lg>
</div2>
<div2 id='ReLW.12.5' n='5' type='poem'>
<pb id='s357' n='301'/>
<head>V. COEMETERII CONSIDERATIO.</head>
<lg met='sapp'>
<l>Mortis accedo quotiens penates</l>
<l>Proximos templis, tumulos, sepulcra,</l>
<l>Putridum miror Pario cadaver</l>
<l rend='indent'>Marmore clausum. </l>
<l>Sed magis miror procerum tumorem,</l>
<l>Qui volunt condi niveis sub aris,</l>
<l>Moribus nigris, animo protervo.</l>
<l rend='indent'>Pectore duro. </l>
<l>Quid iuvat pulchris loculis reponi,</l>
<l>Foeda si menti scabies adhaesit,</l>
<l>Corde si laeso scelerum resedit</l>
<l rend='indent'>Tristis imago? </l>
<l>Quale discrimen spatio videri</l>
<l>Possit, heu! parvo, liceat nocentum</l>
<l>Nosse si labem, bene vel peractae</l>
<l rend='indent'>Munera vitae! </l>
<l>Lubricis multos vitiis onustos,</l>
<l>Vita dum mansit, tenebrosus horror</l>
<l>Carceris mergit, Phlegethon atroci</l>
<l rend='indent'>Flumine cingit. </l>
<l>Liberos quosdam graviore noxa</l>
<l>Detinet tellus minimis piandis</l>
<l>Sordibus: paucos animosa virtus</l>
<l rend='indent'>Vexit ad astra. </l>
<l>Interim tumbis simul hic teguntur:</l>
<l>Iungitur sontis lateri fidelis</l>
<l>Numinis cultor, iuveni pudico</l>
<l rend='indent'>Turpis adulter. </l>
<l>Dormiant omnes pariter sinamus,</l>
<l>Separet nemo tumulis iacentes:</l>
<l>Dividet poenas, decus ac coronas</l>
<l rend='indent'>Iudicis urna. </l>
</lg>
</div2>
<div2 id='ReLW.12.6' n='6' type='poem'>
<pb id='s358' n='302'/>
<head>VI. AB OMNIBUS RELICTUS.</head>
<lg met='sapp'>
<l>Quis mihi praestabit opem, manum quis</l>
<l>Porriget lapso! Patriam reliqui,</l>
<l>Quae prior me deseruit: parentum</l>
<l rend='indent'>Taedia fugi. </l>
<l>Gratiam nemo meritis rependit</l>
<l>Nec, quibus feci bene, me tuentur:</l>
<l>Nullus est fratrum, mea qui modeste</l>
<l rend='indent'>Vulnera curet. </l>
<l>Quilibet vitat graviore pressum</l>
<l>Clade, solari miserum nec audet,</l>
<l>Ut ruens omnes procul arcet a se</l>
<l rend='indent'>Fulmine quercus:</l>
<l>Nullus est rebus dubiis amicus:</l>
<l>Creditur multis vitium vel error</l>
<l>Casus adversus, licet a maligna</l>
<l rend='indent'>Sorte profectus. </l>
<l>Non erit posthac, quid agant sodales,</l>
<l>Cura vel maeror: mihi vivo soli</l>
<l>Et deo fidens placida quiete</l>
<l rend='indent'>Exigo tempus. </l>
</lg>
</div2>
<div2 id='ReLW.12.7' n='7' type='poem'>
<head>VII. CHRISTO NASCENTE VOTUM.</head>
<lg met='sapp'>
<l>Natus est nobis veniens ab astris</l>
<l>Et sinu patris puer aeviterni,</l>
<l>Ventre matris virgineo receptus,</l>
<l rend='indent'>Editus orbi,</l>
<l>Crimen ut ductum vitio parentum</l>
<l>Tolleret, nos servitio solutos</l>
<l>Redderet caelo, premeret potenti</l>
<l rend='indent'>Tartara nixu,</l>
<pb id='s359' n='303'/>
<l>Gaudeat tellus animata solis</l>
<l>Luce surgentis, veteres querelas</l>
<l>Mittat et dulci celebret iacentis</l>
<l rend='indent'>Carmine cunas. </l>
<l>Omnibus maior minimo cubili</l>
<l>Membra componis, patiens amicis</l>
<l>Brachiis stringi : placide precantum</l>
<l rend='indent'>Suscipe vota. </l>
<l>Sana mens sacro vigeat calore,</l>
<l>Corpus et sanum foveatur aura</l>
<l>Spiritus, donec patriae beata</l>
<l rend='indent'>Regna petamus. </l>
</lg>
</div2>
<div2 id='ReLW.12.8' n='8' type='poem'>
<head>VIII. FINIS ANNI.</head>
<lg met='sapp'>
<l>Aufugit tempus, vetus annus exit</l>
<l>Et novus gressu properat citato:</l>
<l>Quo dies, menses abeant et horae,</l>
<l rend='indent'>Quis mihi dicet? </l>
<l>Detinet nullus retrahitque nullus,</l>
<l>Scilicet lapsu tacito feruntur</l>
<l>In chaos caecum : memorant vetusta hic</l>
<l rend='indent'>Saecula condi. </l>
<l>Forte Saturnus latet his sub antris,</l>
<l>Qui suam fertur subolem vorasse,</l>
<l>Prodit et falsam Latium superbum</l>
<l rend='indent'>Numinis umbram. </l>
<l>Fabulae cessent: potius vocare</l>
<l>Sacrum ad examen libeat, quid anno</l>
<l>Egeris toto, fueritne iusta</l>
<l rend='indent'>Mens vel iniqua?</l>
<pb id='s360' n='304'/>
<l>Rite num noxas precibus piaris,</l>
<l>Iussa supremi patris exsecutus?</l>
<l>Fregeris crimen, scelus amovere</l>
<l rend='indent'>Corpore sollers. </l>
<l>Ira turbarit vel amoris aestus</l>
<l>Lubricos sensus, timor aut cupido?</l>
<l>Sederit cordi rutili metalli</l>
<l rend='indent'>Sordida cura? </l>
<l>Laeseris quendam graviore damno,</l>
<l>Commodo an fido fueris sodali?</l>
<l>Recta complexus meliora spera,</l>
<l rend='indent'>Corrige prava. </l>
</lg>
</div2>
<div2 id='ReLW.12.9' n='9' type='poem'>
<head>IX. NOVI ANNI MUNERA.</head>
<lg met='sapp'>
<l>Quid tibi mittam, revolutus orbis</l>
<l>Cum novum nobis revocabit annum,</l>
<l>Saepe quaesisti nec adhuc, Tiburti,</l>
<l rend='indent'>Quaerere cessas.</l>
<l>Quid meo praeter speculum nepoti</l>
<l>Largiar, seu vis Curii salinum,</l>
<l>Nescio: non fert pretiosa tellus</l>
<l rend='indent'>Munera nostra.</l>
<l>Hoc, ut assuescas modico paratu</l>
<l>Esse contentus, dapibus remotis,</l>
<l>Quae gulam irritant, solitis ciere</l>
<l rend='indent'>Taedia, morbos. </l>
<l>Illud, ut te respicias frequenter,</l>
<l>Diluas, si quid vitii vel aegrae</l>
<l>Labis occurrat, niteas serena</l>
<l rend='indent'>Fronte beatus. </l>
<l>Transigas tempus sine nube laetus,</l>
<l>Instar et solis radios ubique</l>
<l>Sparge virtutis: probitas amoeno</l>
<l rend='indent'>Fine triumphet. </l>
</lg>
</div2>
<div2 id='ReLW.12.10' n='10' type='poem'>
<pb id='s361' n='305'/>
<head>X. AMOR DIVITIS SED TURPIS FEMINAE.</head>
<lg met='sapp'>
<l>Quid iubes vultus species amoeni?</l>
<l>Et quid ingrati prohibes imago?</l>
<l>Ne quis amplectatur, amet vicissim</l>
<l rend='indent'>Lege modesta. </l>
<l>Foeda te cepit Camerina: flagras,</l>
<l>Ilii tamquam traheret ruina</l>
<l>Vel potens diris Hecates venenis</l>
<l rend='indent'>Iasonis uxor. </l>
<l>Forma non ducit roseo nitore,</l>
<l>Blanda nec colli nivei venustas:</l>
<l>Quaeris argentum, stimulat libido;</l>
<l rend='indent'>Plura silebo. </l>
<l>Non vides, quam sit mulier pudica</l>
<l>Dulcis aspectu, meretrix amara,</l>
<l>Nomen et famam, genus atque honores</l>
<l rend='indent'>Prodere docta. </l>
<l>Nuptias optas tamen et perenni</l>
<l>Vinculo necti cupis? Heu probroso</l>
<l>Perdis aetatem iuvenis furore!</l>
<l rend='indent'>Vivere nescis! </l>
<l>Triste te fatum manet ac tremenda</l>
<l>Plaga prosternet: gremio draconem</l>
<l>(Credis an spernis?) potius foveres</l>
<l rend='indent'>Frigore pressum. </l>
</lg>
</div2>
<div2 id='ReLW.12.11' n='11' type='poem'>
<head>XI. MILITUM FORTUNA.</head>
<lg met='sapp'>
<l>Quamdiu miles spoliis abundat, </l>
<l>Gaudium laetis animis fatetur</l>
<l>Et sibi plaudit populos inermes</l>
<l rend='indent'>Spernere suetus.</l>
<pb id='s362' n='306'/>
<l>Cum fames totis inimica castris</l>
<l>Et sitis saevit, potior mucrone</l>
<l>Stiva censetur, lituo sonanti</l>
<l rend='indent'>Fistula Mopsi. </l>
<l>Firma spes rursus viridi iacentem</l>
<l>Erigit campo, properare fortes</l>
<l>Cum videt turmas, agitare pugnam</l>
<l rend='indent'>Hoste propinquo. </l>
<l>Proelio victus dubio recedit</l>
<l>Tristis et plagas numerat, sodalem</l>
<l>Luget amissum, tumulo reponit</l>
<l rend='indent'>Frigida membra. </l>
<l>Mox redit virtus. Aciem reposcit,</l>
<l>Agmen invadit, perimit, trucidat,</l>
<l>Eripit praedam: repetit penates</l>
<l rend='indent'>Victor amicos. </l>
<l>Arva pax armis positis revisit.</l>
<l>Hinc metus sternit miseras cohortes:</l>
<l>Plurimis est nulla domus nec agri</l>
<l rend='indent'>Curta supellex. </l>
</lg>
</div2>
<div2 id='ReLW.12.12' n='12' type='poem'>
<head>XII. SPES CERTA ET FALLAX.</head>
<lg met='sapp'>
<l>Vana spes lactat quotiens inertes, </l>
<l>Ut sibi credant apices honorum</l>
<l>Debitos, quod sint generis vetusti</l>
<l rend='indent'>Stirpe creati!</l>
<l>Nobilis, si quem generosa virtus</l>
<l>Plebe secernit, populi tumultu</l>
<l>Eximit verae pietatis ardor,</l>
<l rend='indent'>Tollit honestas.</l>
<pb id='s363' n='307'/>
<l>Laudis effulge proprio nitore,</l>
<l>Facta non solum celebrent parentum:</l>
<l>Et decus sperare licet superbum,</l>
<l rend='indent'>Munera, famam.</l>
<l>Si pigro socors lateas veterno,</l>
<l>Labe vel notus cupias videri:</l>
<l>Evehet te gloria nulla, fies</l>
<l rend='indent'>Fabula vulgi.</l>
<l>Surge letali iuvenis sopore,</l>
<l>Corde languenti vitium revelle:</l>
<l>Spes erit fructus et honoris, ampla</l>
<l rend='indent'>Praemia cedent.</l>
</lg>
</div2>
<div2 id='ReLW.12.13' n='13' type='poem'>
<head>XIII. TEMPUS BENE IMPENDENDUM.</head>
<lg met='sapp'>
<l>Ludimus, dum vita fugit, cachinnos</l>
<l>Tollimus, dum tempus abit citatis</l>
<l>Avolans pennis veluti sagitta</l>
<l rend='indent'>Aera findens. </l>
<l>Quis potest annum revocare lapsum?</l>
<l>Quis diem sistit, retinet vel horam?</l>
<l>Septimi curru properante saecli</l>
<l rend='indent'>Vertitur orbis. </l>
<l>Perdimus vino, dapibus, quiete,</l>
<l>Quod deus tempus tribuit saluti;</l>
<l>Una quapropter patriae beatae</l>
<l rend='indent'>Sit tibi cura. </l>
<l>Plurimas si divitias in aedes</l>
<l>Congeras magnas, cumulare sollers</l>
<l>Aureos montes: rapiente fato</l>
<l rend='indent'>Aera sonabunt. </l>
<l>Quid chlamys, vestis Tyrio veneno</l>
<l>Picta, quid gemmae, diadema, sceptrum,</l>
<l>Consulum fasces, populi vel aura?</l>
<l rend='indent'>Omnia vana. </l>
</lg>
</div2>
<div2 id='ReLW.12.14' n='14' type='poem'>
<pb id='s364' n='308'/>
<head>XIV. CREDULA PROBITAS.</head>
<lg met='sapp'>
<l>Ore mendaci probitas frequenter</l>
<l>Luditur, praebet faciles protervis</l>
<l>Dum viris aures, aliena vero</l>
<l rend='indent'>Credere prona. </l>
<l>Certa cum discit, metuit videri</l>
<l>Simplici vultu nimium priora</l>
<l>Dicta percepisse, fide remota</l>
<l rend='indent'>Longius omni. </l>
<l>Uritur multum, nequit at mederi.</l>
<l>Angitur cura dubia, sed haeret</l>
<l>Quidpiam menti, trepido quod aestu</l>
<l rend='indent'>Trudere nescit. </l>
<l>Qui semel falsus fuerit, recedat:</l>
<l>Sedulus posthac fugiat dolosum</l>
<l>Arbiter fucum, fugiat procacis</l>
<l rend='indent'>Murmura turbae. </l>
<l>Saepius qui se patitur veneno</l>
<l>Decipi fraudis, fatuus feretur:</l>
<l>Cuncta disquirit sapiens et umbras</l>
<l rend='indent'>Arcet inanes. </l>
</lg>
</div2>
<div2 id='ReLW.12.15' n='15' type='poem'>
<head>XV. MILES GULOSUS.</head>
<lg met='sapp'>
<l>Viribus magnis Craterus ferocit </l>
<l>Et frui gratis dapibus laborat:</l>
<l>Ferculis multis onerare ventrem</l>
<l rend='indent'>Blanda voluptas.</l>
<l>Dulce deposcit cupide Falernum,</l>
<l>Consule at testam relinit vetusto;</l>
<l>Nam novum censet stomacho molestum,</l>
<l rend='indent'>Gignere flatus.</l>
<pb id='s365' n='309'/>
<l>Ebrium somno caput inde tradit,</l>
<l>Sordido ronchos ciet in cubili:</l>
<l>Rusticos credas madidos iacere</l>
<l rend='indent'>Mille per agros. </l>
<l>Tela mox vibrat, rotat arma saevus:</l>
<l>Bistonas fundit, superesse nullum,</l>
<l>Quisquis occurrit, patitur, sarissas</l>
<l rend='indent'>Iactat in hostem. </l>
<l>Morpheus pugnat: vigilans cruentum</l>
<l>Proelium vitat, latet otiosus,</l>
<l>Natus ut fertur Thetidos marinae</l>
<l rend='indent'>Abditus olim. </l>
</lg>
</div2>
<div2 id='ReLW.12.16' n='16' type='poem'>
<head>XVI. CONCORDIA NULLA IN ORBE.</head>
<lg met='sapp'>
<l>Patris aeterni veneranda proles, </l>
<l>Quae ligas constanti elementa nexu,</l>
<l>Ne datas possint variare leges,</l>
<l rend='indent'>Foedera pangis,</l>
<l>Iungis iratos populos suavi</l>
<l>Vinculo, reges tumidos coerces</l>
<l>Et domos servas stabili fide, Con-</l>
<l rend='indent'>Cordia felix:</l>
<l>Cur parum terris tua grata virtus,</l>
<l>Crebra quas lis et trepidi tumultus</l>
<l>Semper exercent, furor et superba</l>
<l rend='indent'>Versat Enyo?</l>
<pb id='s366' n='310'/>
<l>Saeviunt fratres acie cruenta,</l>
<l>Hostibus nostri generis tyrannus</l>
<l>Praestat Europae auxilium, profana</l>
<l rend='indent'>Adiuvat arma. </l>
<l>Alma pax, tandem patriam revise:</l>
<l>Ni prius fato pereant atroci</l>
<l>Turbidae gentes, regio quiete</l>
<l rend='indent'>Nulla fruetur. </l>
</lg>
</div2>
<div2 id='ReLW.12.17' n='17' type='poem'>
<head>XVII. LASCIVI AMORIS REMEDIUM.</head>
<lg met='sapp'>
<l>Pallido vultu, lacrimis obortis</l>
<l>Triste discrimen memoras, acerbum,</l>
<l>Quo tuos rumor lacerat calores,</l>
<l rend='indent'>Pontice, casum. </l>
<l>An prius non te monui frequenter,</l>
<l>Lubricas flammas procul amoveres,</l>
<l>Crimen hoc, quamvis tenebris tegatur,</l>
<l rend='indent'>Luce patere? </l>
<l>Iuppiter tauro cupiens recondi,</l>
<l>Candido cycno, Satyro vel auro,</l>
<l>Coniugis forsan tetricae fefellit</l>
<l rend='indent'>Lumen adulter? </l>
<l>Ignis ut nescit latebris teneri,</l>
<l>Emicat fulgor: Veneris nepotes</l>
<l>Omnium praebent se oculis notandos</l>
<l rend='indent'>Sic quoque semper. </l>
<l>Abde te silvis, populi tumultum</l>
<l>Sedulus vita, metanoea foedos</l>
<l>Diluat naevos: nitor an redibit?</l>
<l rend='indent'>Numinis aura. </l>
</lg>
</div2>
<div2 id='ReLW.12.18' n='18' type='poem'>
<pb id='s367' n='311'/>
<head>XVIII. VITA DIVINO ARBITRIO COMMITTENDA.</head>
<lg met='sapp'>
<l>Vita decreto revocanda divum,</l>
<l>Quando supremi statuet voluntas</l>
<l>Patris et densis animam resolvet</l>
<l rend='indent'>Corporis umbris,</l>
<l>Usibus tantum generis tributa</l>
<l>Es brevi nostri spatio: perenne</l>
<l>Quaerimus regnum, patriam, beatam,</l>
<l rend='indent'>Gaudia vera. </l>
<l>Squalidam vestem facili labore</l>
<l>Exuam, quocumque loco iubebit</l>
<l>Arbiter rerum, veterem lacernam</l>
<l rend='indent'>Ponere gratam, </l>
<l>Ut togam sumam niveo decore</l>
<l>Prorsus imbutam, roseo cruore</l>
<l>Rursus aspersam: iuvat haec imago</l>
<l rend='indent'>Lumina Sponsi. </l>
<l>O deus, duc me per acerba sortis,</l>
<l>Quo tibi visum, vel amoena mundi,</l>
<l>Vita dum praesens placida quiete</l>
<l rend='indent'>Finiat aevum. </l>
</lg>
</div2>
<div2 id='ReLW.12.19' n='19' type='poem'>
<head>XIX. REGNI PROFANI FACIES.</head>
<lg met='sapp'>
<l>Exulat virtus, solio recumbit</l>
<l>Crimen et dextra gerit impotenti</l>
<l>Sceptra damnosum: populos gubernat</l>
<l rend='indent'>Turpis adulter.</l>
<l>Foeda quam regno facies et aulae!</l>
<l>Supplices volvit mulier libellos,</l>
<l>Munus impertit sceleri vel auro</l>
<l rend='indent'>Vendit honores.</l>
<pb id='s368' n='312'/>
<l>Numinis nemo meminit supremi,</l>
<l>Dum genu quivis tumido tyranno</l>
<l>Curvat: idolum reveretur hospes,</l>
<l rend='indent'>Civis adorat. </l>
<l>Quamdiu terris remanebit atrox</l>
<l>Pestis et morbo genus insolenti</l>
<l>Polluet nostrum? Moderator orbis,</l>
<l rend='indent'>Respice tandem. </l>
<l>Nullus est sperandus amor nec ulla</l>
<l>Cura sacrorum, Stygiis cavernis</l>
<l>Ni sit immersus tenebrosus horror:</l>
<l rend='indent'>Tartara turbet. </l>
<l>O Pater! taetrum remove venenum</l>
<l>Morte veloci: resonabit omnis</l>
<l>Laudibus tellus, recinet iocosa</l>
<l rend='indent'>Carmen imago. </l>
</lg>
</div2>
<div2 id='ReLW.12.20' n='20' type='poem'>
<head>XX. PRECES MINUS ATTENTAE.</head>
<lg met='sapp'>
<l>Plurimis divos precibus fatigas,</l>
<l>Sed parum intento recitas calore,</l>
<l>Suetus hinc inde ancipiti ciere</l>
<l rend='indent'>Pectore curas.</l>
<l>Bella detorquent animum cruenta,</l>
<l>Bistonum, Gallorum acies recurrit:</l>
<l>Turgidus Thracum fugit Imperator</l>
<l rend='indent'>Milite caeso?</l>
<l>Rusticus posthac labor et molesta</l>
<l>Aura succedit pluviumque caelum;</l>
<l>Cara mox versant vario tumultu</l>
<l rend='indent'>Pignora mentem. </l>
<pb id='s369' n='313'/>
<l>Hoc modo censes superos faventes</l>
<l>In tuas partes trahere ac mereri,</l>
<l>Ut tibi mittant faciles Olympo</l>
<l rend='indent'>Munera crebra?</l>
<l>Es nimis vanus. Melius quiescas :</l>
<l>Numen irritas stolide precando.</l>
<l>Fervidos audit deus et sereno</l>
<l rend='indent'>Annuit ore.</l>
</lg>
</div2>
<div2 id='ReLW.12.21' n='21' type='poem'>
<head>XXI. MENDAX HISTORICUS.</head>
<lg met='sapp'>
<l>Principum causas, titulos, honores,</l>
<l>Bella, clades et celebres triumphos</l>
<l>Ore facundo memoras, sed ingens</l>
<l rend='indent'>Error in annis, </l>
<l>Error in rebus nimium vetustis,</l>
<l>Quas tuo fingis libitu proterve:</l>
<l>Duceris nulla ratione veri,</l>
<l rend='indent'>Tempora misces. </l>
<l>Sermo centoni similis: loquaci</l>
<l>Profluit lingua, variis figuris,</l>
<l>Arte quas docta melius nequiret</l>
<l rend='indent'>Nectere sartor. </l>
<l>Splendide quando cupis esse mendax,</l>
<l>Fabulas vatum veterum recense,</l>
<l>Blanda Nasonis monumenta volve:</l>
<l rend='indent'>Nemo vetabit. </l>
<l>Nesciat lex historiae dolosis</l>
<l>Fraudibus niti: referat tyranni</l>
<l>Gesta sincere, populi rebellis</l>
<l rend='indent'>Arguat aestum. </l>
</lg>
</div2>
<div2 id='ReLW.12.22' n='22' type='poem'>
<pb id='s370' n='314'/>
<head>XXII. SUPERBIAE VENENUM.</head>
<lg met='sapp'>
<l>Quo tumor diversus abit? superba</l>
<l>Noxa quo tendis, tenebris latere</l>
<l>Digna nocturnis, superis movere</l>
<l rend='indent'>Proelia sollers? </l>
<l>Saeva demergis Phlegethontis umbris</l>
<l>Spiritum magni decoris, rebellem</l>
<l>Numini summo, Stygio veneno</l>
<l rend='indent'>Spargis Adamum, </l>
<l>Dum deo suades similem futurum;</l>
<l>Et fidem dictis adhibet: momordit</l>
<l>Credulus pomum, genus inde tristi</l>
<l rend='indent'>Morte peremit. </l>
<l>Crimen hinc serpit populos per omnes,</l>
<l>Culpa succrevit velut herba iuxta</l>
<l>Limpidos fontes, sceleris libido</l>
<l rend='indent'>Mentibus haeret. </l>
<l>Nemo, cui virtus placeat modesta:</l>
<l>Fastus et fumus nebulis inanes</l>
<l>Imbuunt sensus, male sana labes</l>
<l rend='indent'>Quemlibet urget. </l>
</lg>
</div2>
<div2 id='ReLW.12.23' n='23' type='poem'>
<head>XXIII. MORTALIUM AMBIGUA VOTA.</head>
<lg met='sapp'>
<l>Fundimus tristes miseri querelas:</l>
<l>Mole terrestri gemimus gravati,</l>
<l>Astra spectamus, facibus serenis</l>
<l rend='indent'>Allicit aether. </l>
<l>Attamen letum trepidi timemus:</l>
<l>Membra sint quamvis lacerata morbis,</l>
<l>Hospites fractis laribus migrare</l>
<l rend='indent'>Nolumus aegri.</l>
<pb id='s371' n='315'/>
<l>Languidos vitae retinet cupido:</l>
<l>Horridis mersi tenebris Olympi</l>
<l>Imbui quare fugimus nitore,</l>
<l rend='indent'>Luce micare? </l>
<l>Cedimus raro solito a labore,</l>
<l>Sit licet mixtus dubio dolori:</l>
<l>Oppidis sic anteferunt agrestes</l>
<l rend='indent'>Rustica tecta. </l>
</lg>
</div2>
<div2 id='ReLW.12.24' n='24' type='poem'>
<head>XXIV. METUENDA SACERDOTUM DIGNITAS.</head>
<lg met='sapp'>
<l>Arbiter noxae petis esse, Fauste,</l>
<l>Mentium iudex, superum sacerdos :</l>
<l>Criminum poscis resecare monstra,</l>
<l rend='indent'>Pellere terris.</l>
<l>Sed prius tristes animi tumultus</l>
<l>Edoma, motus cohibe rebelles</l>
<l>Carnis et naevos minimos amara</l>
<l rend='indent'>Dilue lympha.</l>
<l>Lingua sit verax, oculi modesti:</l>
<l>Sordibus nullis manus inquinata,</l>
<l>Sint pedes sacras celeres ad aras,</l>
<l rend='indent'>Noxia vitent.</l>
<l>Dignitas ingens, metuendus horror</l>
<l>Postulat mores sine labe sanctos,</l>
<l>Postulat frontem sine nube blandam,</l>
<l rend='indent'>Dulcia verba.</l>
<l>Si graves leges videantur istae,</l>
<l>Abstine, templis timidus recede:</l>
<l>Nam sacerdotum vitiis tremendus</l>
<l rend='indent'>Imminet ensis.</l>
</lg>
</div2>
<div2 id='ReLW.12.25' n='25' type='poem'>
<pb id='s372' n='316'/>
<head>XXV. PRINCEPS REUS ET INEXORABILIS.</head>
<lg met='sapp'>
<l>Laesus ardentem retines furorem :</l>
<l>Obtinet nullus veniam precando,</l>
<l>Sit licet lapsus levior nec error</l>
<l rend='indent'>Moenia turbet.</l>
<l>Hostibus natus Thetidis pepercit,</l>
<l>Hectorem patri dedit obsecranti:</l>
<l>Cui prius vulnus, tulit et salutem</l>
<l rend='indent'>Pelias hasta.</l>
<l>Beluas sternit leo pertinaces,</l>
<l>Mitis ast ignoscit humi iacenti:</l>
<l>Sufficit magnam superasse forti</l>
<l rend='indent'>Robore molem.</l>
<l>Turpibus semper vitiis onustus,</l>
<l>Opprimis poenis gravibus minore</l>
<l>Oblitos caeno, tegis hoc nefanda</l>
<l rend='indent'>Crimina velo.</l>
<l>Arbiter tandem quid aget severus</l>
<l>Orbis? annon supplicio nocentem</l>
<l>Puniet diro, Stygio ferocem</l>
<l rend='indent'>Carcere claudet?</l>
</lg>
</div2>
<div2 id='ReLW.12.26' n='26' type='poem'>
<head>XXVI. COMMODUM PROPRIUM.</head>
<lg met='sapp'>
<l>Publium verbis, Philomuse, iactas</l>
<l>Commodum semper, proprium sed haeret</l>
<l>Pectori: culpam patriae ruentis</l>
<l rend='indent'>Nomine velas. </l>
<l>Aureis nummis tua fulget arca,</l>
<l>Ad bonum commune tamen quid adfers?</l>
<l>Atticum numquam tribuis talentum</l>
<l rend='indent'>Divite censu.</l>
<pb id='s373' n='317'/>
<l>Si lucrum cesset, perit omnis hora:</l>
<l>Neglegis munus, resides quietus</l>
<l>Aedibus vastis, decus atque honestas</l>
<l rend='indent'>Non tibi cordi ; </l>
<l>Hoc ubi cernis, cohibere nemo</l>
<l>Possit accensum : citius volanti</l>
<l>Spiculo tendis, sacra quo fames te</l>
<l rend='indent'>Pellicit auri. </l>
<l>Sancta quod mandat ratio, decebit</l>
<l>Exsequi, quamvis nihil inde speres.</l>
<l>Magna non merces satis est laboris</l>
<l rend='indent'>Gloria, fama? </l>
</lg>
</div2>
<div2 id='ReLW.12.27' n='27' type='poem'>
<head>XXVII. INFIRMUS AD MORTEM SESE PARARE IUBETUR.</head>
<lg met='sapp'>
<l>Lege mortali fuimus creati,</l>
<l>Quotquot in lucis sumus editi auras:</l>
<l>Nemo veloces fugiet sagittas,</l>
<l rend='indent'>Spicula leti. </l>
<l>Admonent morbi, Celerine, crebri,</l>
<l>Te tuae finem meminisse vitae:</l>
<l>Respice extremam, moriture, metam,</l>
<l rend='indent'>Vilia sperne. </l>
<l>Te diu rebus tamen adfuturum</l>
<l>Credis humanis senio gravatus:</l>
<l>Forte comicis tibi fingis annos,</l>
<l rend='indent'>Nestoris aevum? </l>
<pb id='s374' n='318'/>
<l>Parce sic censere: volat citato</l>
<l>Hora decursu, Cereris capillos</l>
<l>Filia abscindit, mora nulla restat,</l>
<l rend='indent'>Cedere oportet.</l>
<l>Imminet fatum. Medici quid audent?</l>
<l>Ultimae submitte necessitati</l>
<l>Languidos artus: propera piare</l>
<l rend='indent'>Vulnera mentis.</l>
</lg>
</div2>
<div2 id='ReLW.12.28' n='28' type='poem'>
<head>XXVIII. REUS INNOCENTEM SE IACTANS.</head>
<lg met='sapp'>
<l>Crimen es fassus, tamen innocentem</l>
<l>Edito iactas, Tite, te libello.</l>
<l>Lingua quod firmat, manus an negabit,</l>
<l rend='indent'>Perfide ductor?</l>
<l>Tutius sane premeres silenti</l>
<l>Ore, quod gestum, tegeres modesto</l>
<l>Cuncta secessu, populum ferocem</l>
<l rend='indent'>Fallere prudens.</l>
<l>Musa Nasonis facinus tenebris</l>
<l>Abdidit densis, gelido quod Istro</l>
<l>Eluit numquam fugiens potentis</l>
<l rend='indent'>Caesaris iram.</l>
<l>Semper eductum scelus e latebris</l>
<l>Obfuit, quamvis nihil esse clames:</l>
<l>Nemo mendaci, semel ut fefellit,</l>
<l rend='indent'>Credidit umquam.</l>
</lg>
</div2>
<div2 id='ReLW.12.29' n='29' type='poem'>
<pb id='s375' n='319'/>
<head>XXIX. FALSA DOGMATA IGNI TRADENDA.</head>
<lg met='sapp'>
<l>Ad dei lumen via ducit arta:</l>
<l>Plurimo sudore petuntur astra,</l>
<l>Ut patres quondam monuere, prisci </l>
<l rend='indent'>Gloria saecli. </l>
<l>Tu tamen reddis facilem protervo</l>
<l>Semitam suasu, manifesta torquens</l>
<l>Caelitum decreta, remota vero</l>
<l rend='indent'>Dogmata spargens. </l>
<l>Fulmen hinc et pontificum verere</l>
<l>Contumax iram; populum docere</l>
<l>Falsa dum tentas, aperis theatrum</l>
<l rend='indent'>Iuris iniqui. </l>
<l>Veritas semper sibi constat; aura</l>
<l>Mollior numquam nocuit veneno:</l>
<l>Ipsa digno supplicio coercet</l>
<l rend='indent'>Impia dicta. </l>
<l>Ignibus contrivit hydram profanam</l>
<l>Natus Alcmena domuitque flamma;</l>
<l>Devios fatum manet hoc libellos:</l>
<l rend='indent'>Mulciber uret. </l>
</lg>
</div2>
<div2 id='ReLW.12.30' n='30' type='poem'>
<head>XXX. MARTYRIS MORITURI VERBA.</head>
<lg met='sapp'>
<l>Iussa servavi: superest, coronam</l>
<l>Ut mihi des iustitiae, supreme</l>
<l>Arbiter mundi, numero beatorum</l>
<l rend='indent'>Aequus ut addas.</l>
<l>Sanguinem sparsi fidei calore,</l>
<l>Gloriam sperans, peritura numquam</l>
<l>Gaudia et dulcem patris aeviterni</l>
<l rend='indent'>Cernere vultum.</l>
<pb id='s376' n='320'/>
<l>Qui mihi vires tribuit domandi</l>
<l>Perfidos hostes, rigidos tyrannos,</l>
<l>Longius non me sinet evagari,</l>
<l rend='indent'>Serpere terris.</l>
<l>Ut fugit pennis niveis columba</l>
<l>Sordidas turres et amoena quaerit</l>
<l>Tecta: sic sedes animus relinquit</l>
<l rend='indent'>Crimine mersas:</l>
<l>Non timet virtus Erebi tenebras:</l>
<l>Gratia caeli superare mortem</l>
<l>Novit atque umbras Stygias perenni</l>
<l rend='indent'>Laeta triumpho.</l>
</lg>
</div2>
</div1>
<div1 id='ReLW.13' n='13' type='book'>
<pb id='s377'/>
<head>SILVARUM LIBER VIII.</head>
<div2 id='ReLW.13.1' n='1' type='poem'>
<pb id='s378'/>
<gap desc='blank space' resp='sampling'/>
<pb id='s379'/>
<head>I. BELLUM CONTRA VITIA.</head>
<lg met='sapp'>
<l>Pace laeta floret humus, quiescunt</l>
<l>Castra ferali sonitu tubarum</l>
<l>Et silent urbes, trepido tumultu</l>
<l rend='indent'>Libera rura. </l>
<l>Haec quidem sunt certa foris, sed intus</l>
<l>Pugna perdurat: vitium lacessit,</l>
<l>Torquet adfectus, monet arma crebra</l>
<l rend='indent'>Ira, cupido. </l>
<l>Hinc decet ferro rationis uti:</l>
<l>Fortiter primos cohibere motus</l>
<l>Et vagas flammas procul amovere</l>
<l rend='indent'>Pectore casto. </l>
<l>Nulla pax umquam tumido furori:</l>
<l>Permanet bellum sine fine nostrum,</l>
<l>Donec haerebunt fragiles molesti</l>
<l rend='indent'>Corporis artus. </l>
<l>Auferet palmam, decus et triumphum,</l>
<l>Tela qui numquam posuisse gaudet,</l>
<l>Mente qui firma superare novit</l>
<l rend='indent'>Impiger hostes. </l>
<l>Otium sed qui sequitur, laborem</l>
<l>Vitat imprudens, animo feroci</l>
<l>Cuncta permittit, scelerum cruento</l>
<l rend='indent'>Concidet ictu.</l>
</lg>
</div2>
<div2 id='ReLW.13.2' n='2' type='poem'>
<pb id='s380' n='324'/>
<head>II. AMICUS REBUS AMBIGUIS SPECTANDUS.</head>
<lg met='sapp'>
<l>Stringis amplexu placido Lycurgum,</l>
<l>Quem tibi semper bene velle censes,</l>
<l>Cuius ardenti fidei calori</l>
<l rend='indent'>Credere possis. </l>
<l>Laudo sinceram, Cleobule, mentem.</l>
<l>Quid queat tellus generare maius,</l>
<l>Dulcius donare parens deorum</l>
<l rend='indent'>Pectoris igne? </l>
<l>Antequam fidas, tamen allabora,</l>
<l>Rebus ut cernas dubiis amorem.</l>
<l>Dum sinu fortuna gerit, quis umquam</l>
<l rend='indent'>Limina vitat? </l>
<l>Ast ubi maestum laribus beatis</l>
<l>Incidit fulmen, ruit alta quercus,</l>
<l>Aufugit quivis, citius penates</l>
<l rend='indent'>Deserit Euro. </l>
<l>Si tibi constans miseris amicus</l>
<l>Casibus, tristi remanet benignus</l>
<l>Sorte, thesaurum reperisse iacta:</l>
<l rend='indent'>Dilige, serva. </l>
</lg>
</div2>
<div2 id='ReLW.13.3' n='3' type='poem'>
<head>III. CUPIDINI NUMQUAM FIDENDUM.</head>
<lg met='sapp'>
<l>Lubricos frena, Philomuse, motus,</l>
<l>Corde profliga teneras favillas:</l>
<l>Nulla te fallat niveo proterva</l>
<l rend='indent'>Femina vultu.</l>
<pb id='s381' n='325'/>
<l>Tu quidem constans animi severi</l>
<l>Foedus opponis, violare nulla</l>
<l>Arte quod possint Paphiae sagittae,</l>
<l rend='indent'>Spicula, flammae.</l>
<l>Credis hinc te virgineae cohorti:</l>
<l>Ludis et cantu celebras amorem</l>
<l>Atque humum pulsas pedibus nec ullo</l>
<l rend='indent'>Carperis aestu.</l>
<l>At vide, ne decipiat cupido :</l>
<l>Plurimos flexit species amoena</l>
<l>Oris et fulgens oculis serenis</l>
<l rend='indent'>Dulce venenum.</l>
<l>Robur Alcidis mulier subegit,</l>
<l>Stravit et regnum Priami vetustum:</l>
<l>Ne premat clades eadem, relinque</l>
<l rend='indent'>Protinus ignem.</l>
</lg>
</div2>
<div2 id='ReLW.13.4' n='4' type='poem'>
<head>IV. MODERATIO ERGA SERVOS.</head>
<lg met='sapp'>
<l>Servus es: servire decet, quid optas?</l>
<l>'Serviam gaudens domino modesto.</l>
<l>Obsequar regi, sibi qui imperare</l>
<l rend='indent'>Noverit ipse.</l>
<l>Nescio mandata pati tyranni,</l>
<l>Qui ferit, torquet, necat innocentes:</l>
<l>Se deum censet, tenui superbus</l>
<l rend='indent'>Iactat in aula.'</l>
<l>Qui nimis tractat famulos severe,</l>
<l>Quamlibet labem tumide recidit</l>
<l>Ense vel flagris, minuit feroci</l>
<l rend='indent'>Mente penates,</l>
<pb id='s382' n='326'/>
<l>Commodet culpae veniam minori</l>
<l>Et manu molli vitium revellat:</l>
<l>Erigat lapsos, teneat benigna</l>
<l rend='indent'>Voce cadentes. </l>
<l>Sic suis rebus cupide faventes</l>
<l>Reddet ac numquam imperio rebelles.</l>
<l>Providus servus, placidus, fidelis</l>
<l rend='indent'>Est vice fratris. </l>
</lg>
</div2>
<div2 id='ReLW.13.5' n='5' type='poem'>
<head>V. MORTALIUM INCURIA.</head>
<lg met='sapp'>
<l>Transeunt anni, fugit hora, mensis,</l>
<l>Volvitur tempus celeri rotatu,</l>
<l>Flumen ut saxo cadit evolutum</l>
<l rend='indent'>Praepete lapsu. </l>
<l>Nos tamen ridere iuvat nec aevi</l>
<l>Admonet vitae brevitas futuri,</l>
<l>Horror aut mortis populos acuta</l>
<l rend='indent'>Falce metentis. </l>
<l>Nitimur plebis fragili favore:</l>
<l>Orbis ambimus decus atque honores</l>
<l>Quaerimus falsos, opibus vacamus,</l>
<l rend='indent'>Poscimus aurum. </l>
<l>Interim gressu tremulo senectus</l>
<l>Advenit: morbus male firma membra</l>
<l>Tentat et tristi tumulo recondit</l>
<l rend='indent'>Improba vota. </l>
<l>Spem iubet longam resecare fatum ;</l>
<l>Imminet lex dura necessitatis:</l>
<l>Dum loquor, crines Cereri recidit</l>
<l rend='indent'>Forfice nata. </l>
</lg>
</div2>
<div2 id='ReLW.13.6' n='6' type='poem'>
<pb id='s383' n='327'/>
<head>VI. POST FUNERA LAUDA.</head>
<lg met='sapp'>
<l>Laudibus Faustum celebras, Avite,</l>
<l>Nobili quod stirpe sit et modestis</l>
<l>Moribus laetus, pietate suavis,</l>
<l rend='indent'>Ore disertus. </l>
<l>Adde, quod magnis meritis abundet,</l>
<l>Artibus pacis generosus, armis</l>
<l>Inclitus, nostrae tueatur urbis</l>
<l rend='indent'>Moenia custos. </l>
<l>Hostium crebro repulit phalanges</l>
<l>Et manu victor timidos coegit</l>
<l>Ad suas sedes propere redire,</l>
<l rend='indent'>Linquere castra. </l>
<l>Laudis haec est materies opima.</l>
<l>Attamen nondum nive sparsit aetas</l>
<l>Serior crines, domuit nec iram</l>
<l rend='indent'>Sortis acerbae. </l>
<l>Vertitur fortuna rota fugaci:</l>
<l>Quem sinu gessit, pede concitato</l>
<l>Calcat et leto perimit truci: post</l>
<l rend='indent'>Funera lauda. </l>
</lg>
</div2>
<div2 id='ReLW.13.7' n='7' type='poem'>
<head>VII. OTIUM SAPIENTIS.</head>
<lg met='sapp'>
<l>Otium iactas sapientis, Acron,</l>
<l>Et domi temet latebris recondis:</l>
<l>Deseris turbas simul et laborem</l>
<l rend='indent'>Defugis omnem. </l>
<l>Forsitan virtus rigidi Catonis,</l>
<l>Porticus vel lex fuit haec severae,</l>
<l>Sive facundi docuere quondam</l>
<l rend='indent'>Scita Platonis? </l>
<pb id='s384' n='328'/>
<l>Odit ignavos sophiae magister</l>
<l>Et pigros sancto removet senatu:</l>
<l>Rebus et dulci studio relucet</l>
<l rend='indent'>Vita beata. </l>
<l>Nemo mortales tenebris iuvare</l>
<l>Suevit obscuris: fera delitescit,</l>
<l>Quae nocet, serpens tumido veneno</l>
<l rend='indent'>Abditur antris. </l>
<l>Plebis abscedit sapiens tumultu,</l>
<l>Prosit ut multis; meditatur artem,</l>
<l>Qua regat sese, populum gubernet</l>
<l rend='indent'>Legibus aequis. </l>
</lg>
</div2>
<div2 id='ReLW.13.8' n='8' type='poem'>
<head>VIII. INFIRMI QUAE DEBEAT ESSE CURA.</head>
<lg met='sapp'>
<l>Sontico morbo Fabius laborat:</l>
<l>Artubus fractis medicina nulla.</l>
<l>Plurimi quamvis veniant periti,</l>
<l rend='indent'>Cura peribit. </l>
<l>Ipse sed vitam retinere gestit,</l>
<l>Vitat et mortem trepidus propinquam,</l>
<l>Terret ut mendax pueros minores</l>
<l rend='indent'>Larva vel umbra. </l>
<l>Vane, quid differre necessitatem</l>
<l>Ultimam poscis? tibi forte parcet,</l>
<l>Quae solet nulli, Lachesis? quid horres</l>
<l rend='indent'>Flumina Lethes? </l>
<l>'Illa non transire piget, sed iram</l>
<l>Iudicis tristem metuo tremendi</l>
<l>Et nigras ranas Stygia palude</l>
<l rend='indent'>Ac canis ora.' </l>
<pb id='s385' n='329'/>
<l>Ergo, quid cessas? Metanoea duros</l>
<l>Corrigat mores, metanoea saevas</l>
<l>Deleat culpas, tribuat salutem</l>
<l rend='indent'>Gratia caeli.</l>
<l>Scita quid possint, medicae vel artes?</l>
<l>Spiritus migrat tenues in auras:</l>
<l>Tempus est lapsum, melioris aevi</l>
<l rend='indent'>Surgat imago.</l>
<l>Orbe quid flagras misero morari?</l>
<l>Hic locus non est placidae quietis:</l>
<l>Numinis cum nos vocat aura, blanda</l>
<l rend='indent'>Sede locamur.</l>
</lg>
</div2>
<div2 id='ReLW.13.9' n='9' type='poem'>
<head>IX. PROBITAS SIMULATA.</head>
<lg met='sapp'>
<l>Terra cum sparsis nivibus renidet,</l>
<l>Sordidas candore tegit lacunas,</l>
<l>Vere quas Titan aperit tepenti</l>
<l rend='indent'>Lumine rursus. </l>
<l>Commodis sic saepe latet cupido</l>
<l>Moribus fallax: animum serenat</l>
<l>Fulgor ascitus, vitium suo quem</l>
<l rend='indent'>Tempore tollit. </l>
<l>Induit vultum simulata verae</l>
<l>Forma virtutis: repetit vetustam</l>
<l>Protinus labem, simul ac resurgens</l>
<l rend='indent'>Impulit aestus. </l>
<l>Recta mens semper sibi constat uni:</l>
<l>Spernit insanum populi tumultum,</l>
<l>Haereat quamvis tenebris et umbris,</l>
<l rend='indent'>Servat honestum. </l>
<l>Quae cupit solis oculis placere,</l>
<l>Dedecus velo nitido recondit:</l>
<l>Improbo sese sceleri remittit</l>
<l rend='indent'>Abdita lustris. </l>
</lg>
</div2>
<div2 id='ReLW.13.10' n='10' type='poem'>
<pb id='s386' n='330'/>
<head>X. SENIS LANGUENTIS ANIMOSA VERBA.</head>
<lg met='sapp'>
<l>Iam dies plures abiere vitae,</l>
<l>Quindecim paucis superare lustra</l>
<l>Cum dei summi tribuat voluntas,</l>
<l rend='indent'>Degere terris.</l>
<l>Nec peto tempus mihi prorogari,</l>
<l>Cum premar magno senii labore:</l>
<l>Langueat corpus, licet aucta duris</l>
<l rend='indent'>Mens sibi constet.</l>
<l>Horridos motus, populos rebelles,</l>
<l>Aleam belli dubiam, furores,</l>
<l>Impias lites adii, cruenta</l>
<l rend='indent'>Vulnera vidi.</l>
<l>Cuncta sed vicit generosus ardor</l>
<l>Nec minis nec blanditiis subactus:</l>
<l>Semita veri timor amovere</l>
<l rend='indent'>Nesciit umquam. </l>
<l>Iussa nunc caeli sequor; imperare</l>
<l>Quod volet, laetus peragam: morabor</l>
<l> solo vel morte vocatus alta</l>
<l rend='indent'>Sidera scandam.</l>
</lg>
</div2>
<div2 id='ReLW.13.11' n='11' type='poem'>
<head>XI. NULLUM REMEDIUM ADVERSUS LIBIDINEM.</head>
<lg met='sapp'>
<l>Publium torquet dolor et peritum</l>
<l>Angulos quaerit medicum per omnes;</l>
<l>Post moras longas reperit Cratonem</l>
<l rend='indent'>Ligna secantem.</l>
<l>Protinus clamat: ,remove laborem;</l>
<l>Intimis serpit misere medullis</l>
<l>Pestis et carpit vehementer igni</l>
<l rend='indent'>Pectora caeco</l>
<pb id='s387' n='331'/>
<l>'Cynthiam' suadet medicus 'pudicam</l>
<l>Coniugem ducas, laribus repelle</l>
<l>Lesbiam: saevit fragiles libido</l>
<l rend='indent'>Dira per artus.' </l>
<l>Aure percepit cupida monentem</l>
<l>Aeger: infelix mulier remansit</l>
<l>Aedibus, donec Lachesis recidit</l>
<l rend='indent'>Stamina vitae. </l>
<l>Nulla vesanum medicina morbum</l>
<l>Cypridis tollit: malesuadus ardor</l>
<l>Haeret ac numquam precibus vel irae</l>
<l rend='indent'>Cedere novit. </l>
</lg>
</div2>
<div2 id='ReLW.13.12' n='12' type='poem'>
<head>XII. SCELESTAE VITAE FINIS.</head>
<lg met='sapp'>
<l>Criminum mensura, Faber, tuorum</l>
<l>Plena iamdudum, vitiis sed addis</l>
<l>Turpibus fucum, simulare mores</l>
<l rend='indent'>Doctus honestos. </l>
<l>Nam scelus velo pietatis abdis :</l>
<l>Fingis ardentem in Superos amorem</l>
<l>Et calet pectus tenerae profano</l>
<l rend='indent'>Chloridos igne. </l>
<l>Si tamen virgo satis esset una,</l>
<l>Labe quam foeda raperes in aulam!</l>
<l>Insuper nuptas thalamis pudicis</l>
<l rend='indent'>Abstrahis amens. </l>
<l>Quas dabis poenas Erebi tyranno,</l>
<l>Cum nefas iusta Rhadamanthus ira</l>
<l>Puniet saevum? Tenebris Averni</l>
<l rend='indent'>Flamma vorabit. </l>
<l>Dum sinit caelum, veniam precare:</l>
<l>Expiet tristes metanoea culpas.</l>
<l>Spes tibi nusquam superest salutis?</l>
<l rend='indent'>Clauderis Orco. </l>
</lg>
</div2>
<div2 id='ReLW.13.13' n='13' type='poem'>
<pb id='s388' n='332'/>
<head>XIII. GENEROSUS ANIMUS.</head>
<lg met='sapp'>
<l>Fortis et constans tolerare, quidquid</l>
<l>Accidit duri, Cleopha, memento,</l>
<l>Pigra nec ducant timidum quietae</l>
<l rend='indent'>Otia vitae. </l>
<l>Nascitur virtute decus, labore</l>
<l>Sumit augmentum, studiis severis</l>
<l>Pascitur, sublimi animi vigore</l>
<l rend='indent'>Gloria crescit. </l>
<l>Flamma caelestis premitur veterno:</l>
<l>Segne nil pectus peragit nec audet.</l>
<l>Desidet maestis latebris et horret</l>
<l rend='indent'>Noctua lumen. </l>
<l>Ut situ turpi iacet unda stagni,</l>
<l>Nulla quam crebro movet aura flatu:</l>
<l>Sic hebet nullis acies procellis</l>
<l rend='indent'>Concita mentis. </l>
<l>Astra quem versant variis periclis,</l>
<l>Molliter quem non habet ira regum,</l>
<l>Maior aerumnis animus micanti</l>
<l rend='indent'>Haeret Olympo. </l>
</lg>
</div2>
<div2 id='ReLW.13.14' n='14' type='poem'>
<head>XIV. MARITI AMANTIS AESTUS.</head>
<lg met='sapp'>
<l>Ingemis mentis tacito dolore </l>
<l>Et tegis vulnus populo profano:</l>
<l>Pectus huc illuc dubio retorquens</l>
<l rend='indent'>Dividis aestu.</l>
<pb id='s389' n='333'/>
<l>Chloridos flagras male fidus igne</l>
<l>Et times, ne surripiat latenter</l>
<l>Aemulus Narses niveis quadrigis</l>
<l rend='indent'>Dives et auro. </l>
<l>Mitte funestos animi labores.</l>
<l>Est metus vanus. Mulier vel odit</l>
<l>Aut amat? Numquam retinebis, etsi</l>
<l rend='indent'>Carcere claudas. </l>
<l>Pessulos obdas foribus trecentos,</l>
<l>Pluribus technis reserabit aedes.</l>
<l>Emptus ingenti dominae favebit</l>
<l rend='indent'>Munere custos. </l>
<l>Nemo servabit cupidam puellam</l>
<l>Ferreis claustris: nisi sit probatis</l>
<l>Moribus, frustra vigilat maritus,</l>
<l rend='indent'>Vincit adulter. </l>
</lg>
</div2>
<div2 id='ReLW.13.15' n='15' type='poem'>
<head>XV. PER ASPERA AD ASTRA.</head>
<lg met='sapp'>
<l>Rebus adversis ageris Lysander:</l>
<l>Dura paupertas laribus moratur</l>
<l>Et fames totos malesuada menses</l>
<l rend='indent'>Limine perstat. </l>
<l>Perfido iussu domini superbi</l>
<l>Exulas dulci patria remotus,</l>
<l>Impio sacras prohiberis ausu</l>
<l rend='indent'>Volvere chartas. </l>
<l>Haec tibi quondam fuerat voluptas,</l>
<l>Gaudium sanctum, celebrare priscos</l>
<l>Laudibus vates, animare suaves</l>
<l rend='indent'>Carmine mores. </l>
<pb id='s390' n='334'/>
<l>Veritas multis nocuit disertis.</l>
<l>Sustine : tandem bona causa vincit.</l>
<l>Lumen emergit tenebris, coercet</l>
<l rend='indent'>Nubila Phoebus.</l>
<l>Ducit ad divos iter impeditum</l>
<l>Horridis spinis, Stygias ad umbras</l>
<l>Floribus sparso roseisque sertis</l>
<l rend='indent'>Tramite fertur.</l>
</lg>
</div2>
<div2 id='ReLW.13.16' n='16' type='poem'>
<head>XVI. SEMPER VIGILANDUM.</head>
<lg met='sapp'>
<l>Praecipit rector vigilare caeli</l>
<l>Semper et vitare cruenta tela</l>
<l>Hostium, quis nos cupiunt ferire,</l>
<l rend='indent'>Sternere leto. </l>
<l>Orbe ferales tigrides oberrant,</l>
<l>Rugiunt silvis rutili leones,</l>
<l>Delitent vulpes foveis peritae</l>
<l rend='indent'>Nectere fraudes. </l>
<l>Nemo, ni prudens, superat feroces</l>
<l>Beluas aut indomito labore</l>
<l>Vincit audaces numero catervas,</l>
<l rend='indent'>Ni vigil instet. </l>
<l>Abditas non insidias cavebis,</l>
<l>Languidum si non fugias soporem,</l>
<l>Otium pellas et amica pigris</l>
<l rend='indent'>Taedia membris» </l>
<l>Quam tuis velles vigilasse rebus</l>
<l>Et minus molli caluisse lecto,</l>
<l>Maesta cum canos Cereris secabit</l>
<l rend='indent'>Filia crines! </l>
</lg>
</div2>
<div2 id='ReLW.13.17' n='17' type='poem'>
<pb id='s391' n='335'/>
<head>XVII. MUTATIO LOCI ADFECTUS NON TOLLIT.</head>
<lg met='sapp'>
<l>Deseris demens patriae penates</l>
<l>Et petis terras alio calentes</l>
<l>Sole, Romanas, Menedeme, turres,</l>
<l rend='indent'>Moenia Tulli. </l>
<l>Ista sed rursus veteris Sibyllae</l>
<l>Oppido mutas, habitare suetus</l>
<l>Assitis Baiis pelago sonanti</l>
<l rend='indent'>Litora circum. </l>
<l>Aequor at transis celebres Athenas,</l>
<l>Argos et Pisas, Sicyona, Spartae</l>
<l>Regna visurus varioque notas</l>
<l rend='indent'>Nomine Thebas. </l>
<l>Cur iuvat tantum peregrina tellus?</l>
<l>An domus sordet nimium paterna?</l>
<l>An fugis tristes animi tumultus</l>
<l rend='indent'>Exul oberrans? </l>
<l>Non locus menti placidam quietem</l>
<l>Saepe mutatus tribuit nec aegram</l>
<l>Liberat morbo: ratio medetur</l>
<l rend='indent'>Sola labori. </l>
</lg>
</div2>
<div2 id='ReLW.13.18' n='18' type='poem'>
<head>XVIII. OTIUM SANCTUM ET MODESTUM.</head>
<lg met='sapp'>
<l>Otium blandum sequor et modestam</l>
<l>Diligo vitam, tamen haud pigebit</l>
<l>Ferre pro te sollicitos labores,</l>
<l rend='indent'>Arbiter orbis.</l>
<l>Otium quaero studiis amoenum</l>
<l>Et sacrum Musis (pudet esse pigro</l>
<l>Deditum somno): tumide molestas</l>
<l rend='indent'>Respuo curas.</l>
<pb id='s392' n='336'/>
<l>Liber a culpis, Superis amicus,</l>
<l>Dira perpessus, meliora sperans,</l>
<l>Asperis rebus simul et secundis</l>
<l rend='indent'>Ore serenus. </l>
<l>Aulicos plures avidis honores</l>
<l>Ambiunt votis, alios cruentum</l>
<l>Martis in campum iubet ire laudis</l>
<l rend='indent'>Vana cupido. </l>
<l>Inter hos motus sibi nemo vivit:</l>
<l>Gloriae ducit sitis aut micantis</l>
<l>Fulgor argenti, populo placendi</l>
<l rend='indent'>Aut rapit ardor. </l>
<l>O polo splendor niteat perennis!</l>
<l>Pellat obscuras nebulas et umbras!</l>
<l>Solis aeterni merear beatum</l>
<l rend='indent'>Cernere lumen! </l>
</lg>
</div2>
<div2 id='ReLW.13.19' n='19' type='poem'>
<head>XIX. IMPII REGIS FASTUS ET POENA.</head>
<lg met='sapp'>
<l>'Providi caeli ratio gubernet,</l>
<l>Ulla terris praesideat potestas,</l>
<l>Casibus vel cuncta fluant ab aevo,</l>
<l rend='indent'>Discere sprevi. </l>
<l>Iure iurando Superos lacesso,</l>
<l>Servo sed nullum, quia poena nondum,</l>
<l>Credulos dum decipio, tonanti</l>
<l rend='indent'>Venit ab arce. </l>
<l>Militum vis et validae cohortes</l>
<l>Numinis nobis vice sunt; tuentur</l>
<l>Dum manu forti, trepidos repellunt</l>
<l rend='indent'>Finibus hostes. </l>
<pb id='s393' n='337'/>
<l>Gentium victor, populis salutem</l>
<l>Adfero laetus, celebro triumphos:</l>
<l>Tela cum pono, cupide resumo</l>
<l rend='indent'>Qualibet aura.' </l>
<l>Ductor haec secum statuit profanus,</l>
<l>At deus fato rapuit cruento:</l>
<l>Iam sedet maestus Stygii tyranni</l>
<l rend='indent'>Limine servus. </l>
</lg>
</div2>
<div2 id='ReLW.13.20' n='20' type='poem'>
<head>XX. SPES SOLA DEUS.</head>
<lg met='sapp'>
<l>Numinis tutus clipeo, ferocis</l>
<l>Tela quis Martis metuit vel hastas?</l>
<l>Quis tubas raucas, lituos sonantes,</l>
<l rend='indent'>Mota vel arma? </l>
<l>Pace qui gaudet Domini, quid horret?</l>
<l>Non canem, qui regna Erebi trifauci</l>
<l>Percutit latratu: animas nocentes</l>
<l rend='indent'>Terret imago. </l>
<l>An timet forsan celeres sagittas,</l>
<l>Quas manu Parthus fugiens remittit?</l>
<l>Forsitan tormenta gravi per auras</l>
<l rend='indent'>Sparsa tumultu? </l>
<l>An latens foedae invidiae venenum</l>
<l>Laedit incensas animi medullas?</l>
<l>Aut atrox blanda spoliat susurrus</l>
<l rend='indent'>Corda quiete? </l>
<l>Haeret adfixus Superis: Olympi</l>
<l>Sola spes rector placidusque portus.</l>
<l>Pinus hoc crebris agitata ventis</l>
<l rend='indent'>Litore perstat. </l>
</lg>
</div2>
<div2 id='ReLW.13.21' n='21' type='poem'>
<pb id='s394' n='338'/>
<head>XXI. CONSILIUM FIDELE.</head>
<lg met='sapp'>
<l>Poscis a me consilium, Melander, </l>
<l>Rebus incertis quid agas vel ausis;</l>
<l>Sed mari cum dividimur, remoto</l>
<l rend='indent'>Vix erit usus. </l>
<l>Sub manu nasci solet id, petitum</l>
<l>Longius raro bene cedit, hora</l>
<l>Cum brevis sortem variet frequenter,</l>
<l rend='indent'>Tempora mutent. </l>
<l>Si tamen vis, consilium fidele</l>
<l>Mitto, quod toto tibi profuturum,</l>
<l>Crede, sit vitae spatio, quod astris</l>
<l rend='indent'>Reddat amicum. </l>
<l>Praefer in causis dubiis honestum</l>
<l>Utili semper, ratione nulla</l>
<l>Linque virtutem nec abi micanti</l>
<l rend='indent'>Tramite veri. </l>
<l>Sit tuus finis, bene velle cunctis,</l>
<l>Omnibus prodesse, levare lapsos</l>
<l>Nec lucrum spectare, calere solo</l>
<l rend='indent'>Igne decoris. </l>
<l>Sic viri magni studuere quondam,</l>
<l>Non suum, commune bonum iuvare,</l>
<l>Quorum adhuc fulget iubar et relucet</l>
<l rend='indent'>Gloria late. </l>
</lg>
</div2>
<div2 id='ReLW.13.22' n='22' type='poem'>
<pb id='s395' n='339'/>
<head>XXII. MORTIS MEDITATIO EX AMICORUM ABITU.</head>
<lg met='sapp'>
<l>Mente dilectos memori sodales</l>
<l>Iuvit elapso numerare mense,</l>
<l>Vita quos praesens fovet aut sepultos</l>
<l rend='indent'>Contegit urna. </l>
<l>Mortui plures, cineres superbo</l>
<l>E quibus tantum tumulo supersunt:</l>
<l>Spiritus fugit tenues in auras</l>
<l rend='indent'>Astra revisens. </l>
<l>Iulius dignus meliore fato</l>
<l>Occidit febri iuvenis maligna:</l>
<l>At pedum diro petiit dolore</l>
<l rend='indent'>Sidera Crispus. </l>
<l>Perdidit florem roseum genarum</l>
<l>Claudius, postquam violentus horror</l>
<l>Membra concussit: Libitina tristi</l>
<l rend='indent'>Funere mersit. </l>
<l>Lilium sicut rigida resectum</l>
<l>Falce messorum iacuit cruento</l>
<l>Spiculo Maurus nimium propinque</l>
<l rend='indent'>Moenia lustrans. </l>
<l>Et iuventutis rapuit profana</l>
<l>Principem Clotho, trahit in ruinam</l>
<l>Sanguis erumpens: medicina fluxum</l>
<l rend='indent'>Sistere nescit. </l>
<l>Tarda Frontonis Lachesis senecta</l>
<l>Stamen abrupit viridi, pepercit</l>
<l>Forte Musarum studiis celebri,</l>
<l rend='indent'>Martis amico. </l>
<l>Ante me sic deseruere terras,</l>
<l>Quos mihi coniunxit amor: sequemur,</l>
<l>Cum volet divum pater et supremi</l>
<l rend='indent'>Arbiter aevi.</l>
</lg>
</div2>
<div2 id='ReLW.13.23' n='23' type='poem'>
<pb id='s396' n='340'/>
<head>XXIII. IN CRUCE SALUS.</head>
<lg met='sapp'>
<l>Sit tuo semper crucis ore signum, </l>
<l>Quod manu formes, animo figura</l>
<l>Haereat Christi: proprio redemit</l>
<l rend='indent'>Sanguine captos. </l>
<l>Daemonis vinctos tenuit potestas,</l>
<l>Lubrico quando vitio parentum</l>
<l>Posteros labes maculat nocenti</l>
<l rend='indent'>Semine cretos. </l>
<l>Arce descendit Dominus superna,</l>
<l>Nube terrestri radios micantis</l>
<l>Abdidit lucis, latuit pudicae</l>
<l rend='indent'>Corpore nymphae. </l>
<l>Patris aeterni docuit vereri</l>
<l>Postea leges, populos rebelles</l>
<l>In viam iussit niveam redire,</l>
<l rend='indent'>Spernere sordes. </l>
<l>Mira patravit, Stygias catenas</l>
<l>Fregit atque Orci tenebras resolvit,</l>
<l>Pavit exemplo, tribuit salutis</l>
<l rend='indent'>Munera turbis. </l>
<l>Venditus tandem capitur, procaci</l>
<l>Luditur genti. Rubuit cruore</l>
<l>Terra diffuso: Deus, heu! pependit</l>
<l rend='indent'>E cruce nudus. </l>
<l>Ast opem nobis peperit perennem,</l>
<l>Abluit noxas pereuntis orbis:</l>
<l>Forte vexillum trepidis reliquit</l>
<l rend='indent'>Tartara contra. </l>
<l>Hoc ubi cernit, Phlegethontis horror</l>
<l>Tristis abscedit, fugiunt remissa</l>
<l>Spectra Cocyto, perit et dolosa</l>
<l rend='indent'>Noctis imago. </l>
</lg>
</div2>
<div2 id='ReLW.13.24' n='24' type='poem'>
<pb id='s397' n='341'/>
<head>XXIV. STULTITIA SANCTA.</head>
<lg met='sapp'>
<l>Stultus appeller? Titulo tumescit</l>
<l>Hoc nimis bilis. Populi protervo</l>
<l>Sibilo ludar? Potius profana</l>
<l rend='indent'>Agmina rumpam. </l>
<l>Sed docet mores alios magister</l>
<l>Noster, astris lapsus amor, sereno</l>
<l>Qui iubet vultu tolerare probra,</l>
<l rend='indent'>Vulnera, caedes. </l>
<l>Magna non patrat nec honore divum</l>
<l>Digna, qui nescit salibus facetis</l>
<l>Excipi vel dissimulare laesi</l>
<l rend='indent'>Pectoris aestum. </l>
<l>Sic suo virtus animos calore</l>
<l>Imbuit quondam, patienter aurem</l>
<l>Commodans dictis levibus, iocosis</l>
<l rend='indent'>Ictibus artus. </l>
<l>Eligas mundo fatuus videri,</l>
<l>Gratus ut possis Superis haberi:</l>
<l>Saeculi prudentia vana, caeli</l>
<l rend='indent'>Gloria vera. </l>
</lg>
</div2>
<div2 id='ReLW.13.25' n='25' type='poem'>
<head>XXV. RELIGIONIS NECESSITAS.</head>
<lg met='sapp'>
<l>Plurimum res publica cum gerenda</l>
<l>Sit tuo sensu, pietas avita</l>
<l>Cur iacet? nil relligio videtur</l>
<l rend='indent'>Iuris habere?</l>
<l>Falleris. Nulla hac sine regna constant.</l>
<l>Exulat morum probitas amica</l>
<l>Nec fides durat; populus rebellis</l>
<l rend='indent'>Arma capessit.</l>
<pb id='s398' n='342'/>
<l>Vis, furor, fraus, invidiae venenum,</l>
<l>Callidae artes, insidiae dolosae,</l>
<l>Perfidae turbae, sonitus tubarum</l>
<l rend='indent'>Perstrepit orbe. </l>
<l>Tutus haud quisquam laribus paternis</l>
<l>Degit aut fagi patulae sub umbra:</l>
<l>Viribus pollens spoliat penates,</l>
<l rend='indent'>Diripit urbes. </l>
<l>Numinis frenat timor inquietos,</l>
<l>Plebis atrocem cohibet tumultum,</l>
<l>Hostium frangit violenta tela,</l>
<l rend='indent'>Foedera servat. </l>
</lg>
</div2>
<div2 id='ReLW.13.26' n='26' type='poem'>
<head>XXVI. DIVINA POTENTIA.</head>
<lg met='sapp'>
<l>Conditor caeli, pelagi frementis </l>
<l>Et soli nostris pedibus terendi,</l>
<l>Quidquid et totus gremio capaci</l>
<l rend='indent'>Continet orbis: </l>
<l>Spiritus formas, animas et auras,</l>
<l>Beluas, pisces, homines, volucres:</l>
<l>Sunt opus praestans manuum tuarum</l>
<l rend='indent'>Sidera, flammae. </l>
<l>Omnia immotus moderaris, imples</l>
<l>Astra, tellurem liquidosque campos;</l>
<l>Nam potes solus nec eges sagacis</l>
<l rend='indent'>Arte ministri. </l>
<l>Plurimi assistunt tamen ante sedem,</l>
<l>Aureum cingunt solium corona :</l>
<l>Cantibus laetis celebrant supremi</l>
<l rend='indent'>Regis honorem. </l>
<pb id='s399' n='343'/>
<l>Cuncta submittit Domini voluntas :</l>
<l>Prona mandatis elementa parent,</l>
<l>Lege constanti nitidi recurrunt</l>
<l rend='indent'>Lumina Olympi. </l>
<l>Ast homo tantum proprio relictus</l>
<l>Neglegit iussa arbitrio, recedit</l>
<l>A deo: culpam sequitur, nocenti</l>
<l rend='indent'>Mole laborat. </l>
<l>O Pater noxam reseca vetustam,</l>
<l>Aufer hinc virus sceleris maligni,</l>
<l>Ut tuo tandem obsequio rebellis</l>
<l rend='indent'>Turba trahamur. </l>
</lg>
</div2>
<div2 id='ReLW.13.27' n='27' type='poem'>
<head>XXVII. NIMIAE OCCUPATIONES VITANDAE.</head>
<lg met='sapp'>
<l>Otium viae cuperes beatae</l>
<l>Prorsus amplecti, removere vana;</l>
<l>Rebus at nunc pluribus occuparis,</l>
<l rend='indent'>Nexibus haeres. </l>
<l>Rumpe curarum laqueos profanos,</l>
<l>Mitte funestos animi labores:</l>
<l>Hactenus quae te tenuere captum,</l>
<l rend='indent'>Exue vincla. </l>
<l>Ales ut migrat cavea reclusa,</l>
<l>Aeris campos repetit volatu,</l>
<l>Sit cibi quamvis minus et necesse</l>
<l rend='indent'>Quaerere grana </l>
<l>(Grata libertas, dapibus paratis</l>
<l>Silva praefertur viridisque scena):</l>
<l>Ocius sic difficiles memento</l>
<l rend='indent'>Solvere nodos. </l>
<pb id='s400' n='344'/>
<l>Dum moras nectis, fugit hora praeceps,</l>
<l>Labitur tempus vacuum salutis:</l>
<l>Hinc bonae mentis studio vaca nec</l>
<l rend='indent'>Differ in annos.</l>
<l>Abstrahit vero popularis aura,</l>
<l>Turbidum Martis cohibet theatrum:</l>
<l>Sint procul rixae, placido recessu</l>
<l rend='indent'>Abdere solus.</l>
<l>Sorte contentus sapiens modesta</l>
<l>Eximit sese variis periclis:</l>
<l>Corde sublimi meditatur astra,</l>
<l rend='indent'>Vilia calcat.</l>
</lg>
</div2>
<div2 id='ReLW.13.28' n='28' type='poem'>
<head>XXVIII. UT SERMO, SIC VITA.</head>
<lg met='sapp'>
<l>Verba non quaerit sophiae docere,</l>
<l>Sed petit verum sine fuco inani:</l>
<l>Si tamen sermo sequitur disertus,</l>
<l rend='indent'>Spernere nescit. </l>
<l>Lingua quod profert, animus fideli</l>
<l>Firmet assensu, simili tenore</l>
<l>Vita decurrat: fugiat dolosas</l>
<l rend='indent'>Longius artes. </l>
<l>Turpe, cum blandum sedet ore dictum,</l>
<l>Triste sed fraudis remanet venenum,</l>
<l>Quo tuo tandem noceat amico,</l>
<l rend='indent'>Pectoris arce. </l>
<l>Osculo Gaius Salium salutat,</l>
<l>Ventre sed molli gladium recondit:</l>
<l>Impio ferro necat innocentem</l>
<l rend='indent'>Perfida dextra. </l>
<pb id='s401' n='345'/>
<l>Lubrici mores, scelerata vita</l>
<l>Dulcibus verbis soliti latere:</l>
<l>Ut probe fallant, simulant amorem,</l>
<l rend='indent'>Basia iactant. </l>
<l>Lingua sic numquam sapientis errat:</l>
<l>Mente quod volvit, loquitur decenter,</l>
<l>Recta quae novit, peragit; recedit</l>
<l rend='indent'>Tramite falso. </l>
</lg>
</div2>
<div2 id='ReLW.13.29' n='29' type='poem'>
<head>XXIX. FORTITUDO CONSTANS.</head>
<lg met='sapp'>
<l>Languido mortale genus vigore</l>
<l>Esse se dicit, gravibus ferendis</l>
<l>Rebus haud aptum, minimo lacessi</l>
<l rend='indent'>Membra labore. </l>
<l>Stultus hic et perniciosus error:</l>
<l>Fortis annon in vitium iuventus</l>
<l>Proeliis crebris animosa gaudet,</l>
<l rend='indent'>Vulnera spernit? </l>
<l>Feminas ducit similis cupido:</l>
<l>Unguibus certant, lacerant capillos,</l>
<l>Ob leves causas violenta saepe</l>
<l rend='indent'>Iurgia miscent. </l>
<l>Non deo poenas agitante vincit</l>
<l>Nympha crudeles? tenerae puellae</l>
<l>Impios acri superant tyrannos</l>
<l rend='indent'>Robore mentis? </l>
<l>Militum risit Catharina turbam</l>
<l>Et sophos plures ratione fregit:</l>
<l>Nec rotam diram metuit vel ensem</l>
<l rend='indent'>Pallida strictum. </l>
<l>Pectoris non haec generosa virtus</l>
<l>Ad suum sese referentis ortum?</l>
<l>Morte fortassis potiora speras</l>
<l rend='indent'>Signa videre? </l>
</lg>
</div2>
<div2 id='ReLW.13.30' n='30' type='poem'>
<pb id='s402' n='346'/>
<head>XXX. CALUMNIATOR MULTORUM SCELERUM REUS.</head>
<lg met='sapp'>
<l>Arguis naevos minimos, Gerunti,</l>
<l>Ut tegas labem scelerum tuorum ;</l>
<l>Vana spes nutrit: manifesta toti</l>
<l rend='indent'>Crimina mundo. </l>
<l>Omnibus liber vitiis, remotus</l>
<l>Sit procul culpis alios lacessens.</l>
<l>Fraude versuta careat, dolosas</l>
<l rend='indent'>Horreat artes. </l>
<l>Dum viros carpis nimium procaci</l>
<l>Dente sublimes animo, modestis</l>
<l>Moribus, sacris studiis amicos,</l>
<l rend='indent'>Quid tibi mentis? </l>
<l>Nescios credis veterum laborum,</l>
<l>Quos tibi quondam peperit Dione?</l>
<l>An novas censes latuisse flammas</l>
<l rend='indent'>Virgine rapta? </l>
<l>Machinae notae, quibus innocentes</l>
<l>Niteris traducere, lingua mendax:</l>
<l>Nemo cum fidat, peritura frustra</l>
<l rend='indent'>Retia tendis. </l>
</lg>
</div2>
</div1>
<div1 id='ReLW.14' n='14' type='book'>
<pb id='s403'/>
<head>SILVARUM LIBER IX.</head>
<div2 id='ReLW.14.1' n='1' type='poem'>
<pb id='s404'/>
<gap desc='blank space' resp='sampling'/>
<pb id='s405'/>
<head>I. BONAE CONSCIENTIAE SECURITAS.</head>
<lg met='sapp'>
<l>Fluctibus pontus tumidis feratur,</l>
<l>Misceat crebras Aquilo procellas,</l>
<l>Beluae dirae subeant feroci</l>
<l rend='indent'>Litora saltu; </l>
<l>Ignibus caelum subitis minetur,</l>
<l>Decidant stellae, facibus tremendis</l>
<l>Horreant undae, feriant superbas</l>
<l rend='indent'>Fulmina turres; </l>
<l>Montium fument apices favillis,</l>
<l>Vasta sub nostris pedibus dehiscat</l>
<l>Terra, concussu moveat citato,</l>
<l rend='indent'>Subruat arces : </l>
<l>Non premit formido tamen nec ullus</l>
<l>Deicit terror statione mentem,</l>
<l>Quae sibi constat graviore numquam</l>
<l rend='indent'>Crimine mersa, </l>
<l>Divitum quae non spoliavit aedes</l>
<l>Sordibus nec se Cypridis dicavit</l>
<l>Nec profanavit thalamos pudicos</l>
<l rend='indent'>Improba nuptae, </l>
<l>Neminem laesit nec avara turpi</l>
<l>Se dedit lucro, patriam nec auro</l>
<l>Vendidit nec corripuit pudenda</l>
<l rend='indent'>Fraude cupido. </l>
<l>Illa fortunae vicibus tremiscat,</l>
<l>Orbis et cladem metuat ruentis,</l>
<l>Plurimorum quae scelerum, nocentis</l>
<l rend='indent'>Conscia culpae. </l>
</lg>
</div2>
<div2 id='ReLW.14.2' n='2' type='poem'>
<pb id='s406' n='350'/>
<head>II. IMPATIENS DE FUTURO SUPPLICIO MONETUR.</head>
<lg met='sapp'>
<l>Vocibus maestus querulis fatigat</l>
<l>Aerem Flaccus, tolerare dirum</l>
<l>Nescius morbum: velit hinc abire,</l>
<l rend='indent'>Corpore solvi. </l>
<l>Si pati nodos nequeat podagrae</l>
<l>Aut levis febris modicos calores,</l>
<l>Quo modo nigrum Stygiae paludis</l>
<l rend='indent'>Perferet ignem? </l>
<l>Rugiunt illic specie cruenta</l>
<l>Monstra, formae terribiles videri,</l>
<l>Personat taetris Acherontis oris</l>
<l rend='indent'>Cerberus ingens. </l>
<l>Membra discerpunt, lacerant perenni</l>
<l>Beluae morsu : rota, vultur, unda,</l>
<l>Volvit, absumit iecur, ora semper</l>
<l rend='indent'>Arida ludit. </l>
<l>Disce, mortalis, miser esse terris;</l>
<l>Innocens sit vita, modesta, prudens;</l>
<l>Omnibus praefer, reverere sancto</l>
<l rend='indent'>Numen amore. </l>
<l>Poena crudelis sequitur potentes</l>
<l>Principes mundi, dominos feroces :</l>
<l>Gaudet insons, perpetuum beata</l>
<l rend='indent'>Sede receptus. </l>
</lg>
</div2>
<div2 id='ReLW.14.3' n='3' type='poem'>
<pb id='s407' n='351'/>
<head>III. TRISTITIA PELLENDA.</head>
<lg met='sapp'>
<l>Tristis es multum, Phaeton, dolentis </l>
<l>Cordis adfectus oculo relucent:</l>
<l>Displicet sermo, tacito sodales</l>
<l rend='indent'>Aspicis ore. </l>
<l>Quae tui vultus ratio vel error?</l>
<l>Extulisti forte patrem? penates</l>
<l>Hostis excussit? rapuit Philemon</l>
<l rend='indent'>Impius aurum? </l>
<l>Grata vel te destituit voluptas</l>
<l>Fraude deceptum, sceleris nocentis</l>
<l>Arguit vel mens vel acuta febris</l>
<l rend='indent'>Corpus adurit? </l>
<l>Ocius vanum cohibe furorem,</l>
<l>Pelle maerorem: nocet aegra cura</l>
<l>Mollibus membris, animi quietem</l>
<l rend='indent'>Turbat et aufert. </l>
<l>Terra nil dignum lacrimis, acerbo</l>
<l>Vel tenet luctu, liquidus nec aer:</l>
<l>Cuncta permittas Superis, recedent</l>
<l rend='indent'>Nubila frontis. </l>
</lg>
</div2>
<div2 id='ReLW.14.4' n='4' type='poem'>
<head>IV. FIDUCIA IN DEUM.</head>
<lg met='sapp'>
<l>Numini fido : mihi quis nocebit? </l>
<l>Astra specto: quis cupidum revellet?</l>
<l>Non moror terram: iuvat intueri</l>
<l rend='indent'>Lumen Olympi.</l>
<l>Veris illic perpetui serena</l>
<l>Aura spirat: non tumidus procellas</l>
<l>Excitat tristes Aquilo nec horror</l>
<l rend='indent'>Aequora miscet.</l>
<pb id='s408' n='352'/>
<l>Ut ratis secura secat profundum,</l>
<l>Quam manus divina regit per undas</l>
<l>Lubricae vitae, stabili quietam</l>
<l rend='indent'>Litore sistens! </l>
<l>Est nihil tutum, nisi firmet auctor</l>
<l>Siderum, nexu religet potenti</l>
<l>Omne, quod fecit, teneat ruentem</l>
<l rend='indent'>Cladibus orbem. </l>
<l>Mentis huc toto propera calore,</l>
<l>Quisquis aestu difficili laboras,</l>
<l>Languidis curis premeris: pericla</l>
<l rend='indent'>Cuncta resolves. </l>
</lg>
</div2>
<div2 id='ReLW.14.5' n='5' type='poem'>
<head>V. MODESTE CUM SERVIS AGENDUM.</head>
<lg met='sapp'>
<l>Uteris servis, Cleophon, acerbe,</l>
<l>Increpas dure ratione nulla:</l>
<l>Innocentes verberibus lacessis,</l>
<l rend='indent'>Saeva minaris. </l>
<l>Aedibus pellis timidum Lysandrum,</l>
<l>Percutis telo miserum Menalcam,</l>
<l>Concita figis fugientis Iri</l>
<l rend='indent'>Terga sagitta. </l>
<l>Stipites censes famulos vel undis</l>
<l>Editos ponti scopulos, recisas</l>
<l>Montibus quercus, calido carentes</l>
<l rend='indent'>Sanguine truncos?</l>
<l>Servus annon aeque opus est supremi</l>
<l>Numinis, caelestis imago patris,</l>
<l>Artubus constans, animo virili,</l>
<l rend='indent'>Atque erus ipse?</l>
<pb id='s409' n='353'/>
<l>Filios natura pares creavit,</l>
<l>Liberos omnes: peperit libido</l>
<l>Dira regnandi famulos, iniquae</l>
<l rend='indent'>Crimine sortis. </l>
<l>Inde vesanum moderare fastum:</l>
<l>Regibus servi geniti, potentes</l>
<l>Rursus hinc orti domini iubente</l>
<l rend='indent'>Ordine fati. </l>
</lg>
</div2>
<div2 id='ReLW.14.6' n='6' type='poem'>
<head>VI. SIGNA EXTREMI IUDICII IN SENIBUS EXPRESSA.</head>
<lg met='sapp'>
<l>Turbido quae signa micant Olympo</l>
<l>Solis ac lunae veniente luce</l>
<l>Iudicis, summa senii licebit</l>
<l rend='indent'>Discere meta. </l>
<l>Orbis ut magni species, videtur</l>
<l>Forma sic parvi. Nota certa pallor,</l>
<l>Lividi dentes, nivei capilli,</l>
<l rend='indent'>Languida membra. </l>
<l>Deficit lumen rationis annis,</l>
<l>Mente nil quidquam memori tenetur:</l>
<l>Hoc modo Phoebus iubar et nitorem</l>
<l rend='indent'>Cynthia perdit. </l>
<l>Nube fulgentes oculi premuntur,</l>
<l>Qui solent stellae capitis vocari.</l>
<l>Corporis vires abeunt, hebescunt</l>
<l rend='indent'>Tempore sensus. </l>
<l>Et color vultu roseus genarum</l>
<l>Migrat ac rugis tetricis aratur</l>
<l>Maesta frons, praefert hiemem rigenti</l>
<l rend='indent'>Frigore barba. </l>
<l>Signa vicinae manifesta mortis</l>
<l>Ista spectantur: celeri recedit</l>
<l>Vita decursu, Domini tribunal</l>
<l rend='indent'>Denique restat. </l>
</lg>
</div2>
<div2 id='ReLW.14.7' n='7' type='poem'>
<pb id='s410' n='354'/>
<head>VII. SENEX MORTI DEVOTUS.</head>
<lg met='sapp'>
<l>Ad senem mors tarda venit: 'Capilli </l>
<l>Albicant' inquit, 'baculo gubernas</l>
<l>Debiles gressus, oculi teguntur</l>
<l rend='indent'>Nubibus atris. </l>
<l>Solis haud clarum potes intueri</l>
<l>Amplius lumen: tenebris vagari</l>
<l>Non sino posthac; propera, necesse</l>
<l rend='indent'>Linquere terram.' </l>
<l>'Tempus exspecta modicum, precor te'</l>
<l>Voce respondit tremula Gerastus:</l>
<l>'(Non tuis rebus mora parva damnum</l>
<l rend='indent'>Adferet ullum; </l>
<l>At mihi nondum bene praeparato</l>
<l>Maximum) natis ut opes, fideli</l>
<l>Munus uxori tribuam, priusquam</l>
<l rend='indent'>Falce recidar.' </l>
<l>'Debuit dudum fieri, quod optas'</l>
<l>Mors ait; ,crebro monuit iacentem</l>
<l>Languor et dixit resecanda maestae</l>
<l rend='indent'>Stamina vitae. </l>
<l>Iam domo te cogit abire summus</l>
<l>Arbiter mundi; ratione nulla</l>
<l>Flector: an praefixa deo licebit</l>
<l rend='indent'>Iussa migrare?'</l>
</lg>
</div2>
<div2 id='ReLW.14.8' n='8' type='poem'>
<pb id='s411' n='355'/>
<head>VIII. SUPERBIA VITANDA.</head>
<lg met='sapp'>
<l>Carne vestitus deus ad salutem</l>
<l>Pectoris praebet specimen modesti,</l>
<l>Pellat ut nostris animis tumorem,</l>
<l rend='indent'>Arceat orbe. </l>
<l>Attamen mortale genus superbit:</l>
<l>Contumax leges niveas Olympi</l>
<l>Spernit et fastu violat feroci</l>
<l rend='indent'>Iura Tonantis. </l>
<l>Heu nefas ingens! premitur potenti</l>
<l>Numinis dextra. Phlegethontis imo</l>
<l>Volvitur fundo Superos lacessens</l>
<l rend='indent'>Turba Gigantum. </l>
<l>Eicit regem Babylonis aula,</l>
<l>Cum feris silvas habitare cogit,</l>
<l>Donec agnoscat dominum supremum,</l>
<l rend='indent'>Curvus adoret. </l>
<l>Criminum fons est et origo fastus,</l>
<l>Foeda multorum scelerum propago:</l>
<l>Quisquis ad caelum properas, profanam</l>
<l rend='indent'>Hanc fuge pestem. </l>
<l>Antra turgescunt Erebi superba</l>
<l>Labe, merguntur Stygio nocentes</l>
<l>Amne, Cocyti tenebris sepultos</l>
<l rend='indent'>Nox tegit atra. </l>
</lg>
</div2>
<div2 id='ReLW.14.9' n='9' type='poem'>
<pb id='s412' n='356'/>
<head>IX. INIURIA DIMITTENDA.</head>
<lg met='sapp'>
<l>Angeris multum, Cleobule, turpi </l>
<l>Quod probro te Nicoleon lacessit,</l>
<l>Et negas ullo veniam daturum</l>
<l rend='indent'>Tempore laesus. </l>
<l>Dedecus magnum, labor haud ferendus</l>
<l>Insolens iniuria: pertinaci</l>
<l>Confodit mentem stimulo, cruento</l>
<l rend='indent'>Vulnere saevit. </l>
<l>Siderum vero dominus remitti</l>
<l>Mandat offensas, inimica tela</l>
<l>Non retorqueri, sed amore sancto</l>
<l rend='indent'>Omnia vinci. </l>
<l>Iussa censentur nimium severa</l>
<l>Haec tibi: velles cupidae relinqui</l>
<l>Cuncta vindictae, tribui calenti</l>
<l rend='indent'>Pectoris irae. </l>
<l>Nullus admissus fuit error umquam,</l>
<l>Cuius obtutu veniam preceris?</l>
<l>Quae tibi poscis, veteri sodali</l>
<l rend='indent'>Iura negabis? </l>
</lg>
</div2>
<div2 id='ReLW.14.10' n='10' type='poem'>
<head>X. IUDICIA VULGI CONTEMNENDA.</head>
<lg met='sapp'>
<l>Cur times voces hominum, Melisse?</l>
<l>Fama cur arta removet salutis</l>
<l>Semita? cur destituit iacentem</l>
<l rend='indent'>Pristina virtus? </l>
<l>At fugis plebis digito notari:</l>
<l>Ridet haec nostrae pietatis umbram</l>
<l>Ac probos mores salibus facetis</l>
<l rend='indent'>Ludit et odit. </l>
<pb id='s413' n='357'/>
<l>Sperne vesanum populi furorem</l>
<l>Et tuo te iunge deo. Quid? astra</l>
<l>Quem fovent, mendax fatuo nocebit</l>
<l rend='indent'>Turba susurro? </l>
<l>Improbis suspecta fides, molesta</l>
<l>Sanctitas vitae sceleri probroso;</l>
<l>Corporis casti Cypridis cohorti</l>
<l rend='indent'>Sedula cura. </l>
<l>Vilis indoctis puer eruditus,</l>
<l>Innocens princeps gravis est tyranno,</l>
<l>Quem sibi vellet similem protervo</l>
<l rend='indent'>Crimine notum. </l>
<l>Te parem praebe sophiam professis,</l>
<l>Sola quis virtus placuit remota</l>
<l>Faece vulgari, Superis amica</l>
<l rend='indent'>Duxit honestas. </l>
<l>Civium vitat trepidos tumultus,</l>
<l>Ambitu nullo petit imperare,</l>
<l>Quisquis ad sedes properat beatas,</l>
<l rend='indent'>Spectat Olympum.</l>
</lg>
</div2>
<div2 id='ReLW.14.11' n='11' type='poem'>
<head>XI. DIVITIAE AVARE NON ABSCONDENDAE.</head>
<lg met='sapp'>
<l>Conditae quam nulla pecuniae vis!</l>
<l>Usus argenti melior videri</l>
<l>Quam tegi nigris tenebris, opaco</l>
<l rend='indent'>Carcere claudi.</l>
<l>Fingitur nummus specie rotunda,</l>
<l>Possit ut crebro manibus revolvi:</l>
<l>Qui latet, tumba veluti cadaver</l>
<l rend='indent'>Sordidus haeret.</l>
<pb id='s414' n='358'/>
<l>Ferreis claustris tamen abdis aurum</l>
<l>Atque opes servas rigido cubili,</l>
<l>Nemo quod cernit nec adire novit</l>
<l rend='indent'>Lumine Titan. </l>
<l>Quid tibi prodest latebris remotum?</l>
<l>Profer in lucem potius, sodali</l>
<l>Pauperi munus tribuisse gaude</l>
<l rend='indent'>Fronte serena. </l>
<l>Imminet tristis niveis senectus</l>
<l>Crinibus, densis oculi premuntur</l>
<l>Nubibus, dudum rosei recessit</l>
<l rend='indent'>Gratia vultus, </l>
<l>Efferes tecum nihil hoc theatro:</l>
<l>Nudus intrasti, pariter redibis</l>
<l>Nudus in terram; benefacta finem</l>
<l rend='indent'>Sola coronant. </l>
</lg>
</div2>
<div2 id='ReLW.14.12' n='12' type='poem'>
<head>XII. LIBIDO CONFUSA ET CONTEMPTA.</head>
<lg met='sapp'>
<l>Assides lecto, Xenophon, Corinnae,</l>
<l>Quae, licet iam sit senior, furorem</l>
<l>Spernit audacem, precibus vel auro</l>
<l rend='indent'>Nescia flecti. </l>
<l>Excitas rixam, gladio minaris</l>
<l>Perfido linguae, nisi prona iussis</l>
<l>Obsequi discat, foveat calenti</l>
<l rend='indent'>Pectore sponsum. </l>
<l>'Tu mihi sponsus?' regerit puella.</l>
<l>Coniuges permissus amor, libido</l>
<l>Te rapit. Numquam thalamus pudicae</l>
<l rend='indent'>Virginis ardet. </l>
<pb id='s415' n='359'/>
<l>Impudens monstrum procul hinc facesse:</l>
<l>Merge te caeno. Nequeo ruentis</l>
<l>Impetum tauri tolerare: pondus</l>
<l rend='indent'>Ferre recuso. </l>
<l>Nuptias praetendis, inane nomen</l>
<l>Semper obscenis senibus: Megaera</l>
<l>Sit tori consors, Acheron refuso</l>
<l rend='indent'>Ambiat igne. </l>
<l>Ne faces iacta Paphias pruinis</l>
<l>Albicans brumae: potius Charontis</l>
<l>Te para cymbae Stygio vehendus</l>
<l rend='indent'>Amne maritus.' </l>
<l>Dixit et sumpto baculo protervum</l>
<l>Te procum casto repulit cubili.</l>
<l>Fustis emendat Veneris nepotes,</l>
<l rend='indent'>Aedibus arcet. </l>
</lg>
</div2>
<div2 id='ReLW.14.13' n='13' type='poem'>
<head>XIII. PULCHRA DOMUS, TURPIS DOMINUS.</head>
<lg met='sapp'>
<l>Omnibus rebus nitidos penates</l>
<l>Apparas, Tulli: paries tapete</l>
<l>Serico fulget, niveo lacunar</l>
<l rend='indent'>Dente coruscat. </l>
<l>Monstrat heroas species verenda</l>
<l>Atriis pictis, radiant columnae</l>
<l>Aureis tectis, Pario relucent</l>
<l rend='indent'>Marmore signa. </l>
<l>Longa priscorum series parentum,</l>
<l>Inclitum bello genus et triumphis</l>
<l>Inde spectatur: numerosa virtus</l>
<l rend='indent'>Arma ministrat. </l>
<pb id='s416' n='360'/>
<l>Aedibus pulchris habitas, nocenti</l>
<l>Otio marces : trahit hinc cupido</l>
<l>Mollis et pigro Cypridis venenum</l>
<l rend='indent'>Corpore serpit. </l>
<l>Nil domo tota domino superbo</l>
<l>Turpius cernas : animus veterno</l>
<l>Labitur vili, facies adusto</l>
<l rend='indent'>Concolor Afro. </l>
</lg>
</div2>
<div2 id='ReLW.14.14' n='14' type='poem'>
<head>XIV. PAUPERIBUS PROMPTE SUBVENIENDUM.</head>
<lg met='sapp'>
<l>Pauperis, Fernande, geras amici</l>
<l>Sedulam curam: prohibe precari,</l>
<l>Ferre confestim propera salutem</l>
<l rend='indent'>Rebus in artis. </l>
<l>Gratiam perdunt benefacta sera:</l>
<l>Constat ingenti pretio, quod aegre</l>
<l>Impetrat quisquam. Nimium videtur</l>
<l rend='indent'>Vile rogare. </l>
<l>Conspicis plures inopes egere?</l>
<l>Ne manum claudas vel avara labes</l>
<l>Te vetet paucos tribuisse nummos</l>
<l rend='indent'>Divite censu. </l>
<l>Astra, quod donas, avide refundent,</l>
<l>Debitum numquam Superi negabunt;</l>
<l>Quid moras nectis? Deus est fidelis:</l>
<l rend='indent'>Omnia reddet. </l>
<l>Fenus est magnum miseros iuvare.</l>
<l>Plurimis sic auxit opes Olympus:</l>
<l>Abluit culpis, dedit et perennis</l>
<l rend='indent'>Praemia vitae. </l>
</lg>
</div2>
<div2 id='ReLW.14.15' n='15' type='poem'>
<pb id='s417' n='361'/>
<head>XV. VANITAS MORTALIUM.</head>
<lg met='sapp'>
<l>Vana mens, sensus hominis profani:</l>
<l>Sicut idolum vacuum cerebro</l>
<l>Transit aetatem, variis figuris</l>
<l rend='indent'>Ludit imago, </l>
<l>Colligit nummos, misere laborat,</l>
<l>Ut queat magnis opibus potiri,</l>
<l>Instruit naves revehens Eoo</l>
<l rend='indent'>Litore merces. </l>
<l>Corde thesauros avido recondit</l>
<l>Inscius, quis divitias relinquat,</l>
<l>Cum deus terris animam evocabit</l>
<l rend='indent'>Tempore tristi. </l>
<l>Quid lucrum, quid deliciae, voluptas</l>
<l>Proderit tandem domino potenti?</l>
<l>Quid dapes, fructus Orientis, aurum,</l>
<l rend='indent'>Purpura, gemmae? </l>
<l>Cuncta labuntur fugientis instar</l>
<l>Fluminis, quod nemo tenere possit.</l>
<l>Incliti virtus animi perennat</l>
<l rend='indent'>Nescia mortis. </l>
</lg>
</div2>
<div2 id='ReLW.14.16' n='16' type='poem'>
<head>XVI. NOSCE TE IPSUM.</head>
<lg met='sapp'>
<l>Nosce te, magna ratione dictum</l>
<l>A sophis priscis, quoniam necesse</l>
<l>Omnibus rebus sapienter uti</l>
<l rend='indent'>Hac tibi gnome. </l>
<l>Nosse qui se neglegit, error aufert</l>
<l>Turpis ignarum, valeat quid ardor,</l>
<l>Viribus quod non tolerare pondus</l>
<l rend='indent'>Possit ademptis.</l>
<pb id='s418' n='362'/>
<l>Profuit multis latuisse semper,</l>
<l>Publicis nec muneribus vacasse,</l>
<l>Conspici nec se voluisse regum</l>
<l rend='indent'>Turribus altis. </l>
<l>Ferre qui belli poterit labores,</l>
<l>Martiam vibret generosus hastam,</l>
<l>Hostium turmas patria repellat,</l>
<l rend='indent'>Moenia firmet. </l>
<l>Iura qui callet, populo minister</l>
<l>Fidus assistat, tueatur aequum,</l>
<l>Arceat sontes, tegat innocentes,</l>
<l rend='indent'>Eximat aere. </l>
<l>Nuptias si quis tenerae puellae</l>
<l>Ambiat, prudens, an opes alendae</l>
<l>Sint satis, cernat, suboli futurae,</l>
<l rend='indent'>Ingenium par. </l>
<l>Qui sacris gaudet studiis Minervae,</l>
<l>An potens sit prospiciat cerebrum.</l>
<l>Plura quid dicam? Peregre domique</l>
<l rend='indent'>Nosce te ipsum. </l>
</lg>
</div2>
<div2 id='ReLW.14.17' n='17' type='poem'>
<head>XVII. TUMOR INSOLENS.</head>
<lg met='sapp'>
<l>Nuptias magni celebres Corinna</l>
<l>Legerat regis, placidos amores</l>
<l>Coniugum, nusquam regione tota</l>
<l rend='indent'>Iurgia maesta.</l>
<l>Optat, ut iungi simili marito</l>
<l>Possit et fulgere pari nitore,</l>
<l>Regio felix thalamo, beatis</l>
<l rend='indent'>Inclita taedis.</l>
<pb id='s419' n='363'/>
<l>Hinc procos spernit studiis amoenis,</l>
<l>Stirpe praeclara, procul adfuturum</l>
<l>Satrapam sperat solio superbum ad</l>
<l rend='indent'>Litora Gangis. </l>
<l>Ille sed nondum genitus videtur,</l>
<l>Clausus aut caecis latebris, cubili</l>
<l>Abditus Solis, Scythicis retentus</l>
<l rend='indent'>Forte pruinis </l>
<l>Vana dum lactat species inanem,</l>
<l>Labitur tempus, properat senectus,</l>
<l>Crinis albescit: laribus Corinna</l>
<l rend='indent'>Sola moratur. </l>
<l>Nunc velit sponsum tenui metallo,</l>
<l>Sit novi quamvis generis propago;</l>
<l>Nullus ast ambit. Tumido stupori</l>
<l rend='indent'>Debita merces. </l>
</lg>
</div2>
<div2 id='ReLW.14.18' n='18' type='poem'>
<head>XVIII. CONSUETUDO.</head>
<lg met='sapp'>
<l>Cui quis assuescit teneris ab armis,</l>
<l>Servat ad canos studium capillos:</l>
<l>Qui diu fixi, nequeunt revelli</l>
<l rend='indent'>Tempore mores. </l>
<l>Quae solo radice tenetur imo,</l>
<l>Ictibus quercus validis resistit</l>
<l>Nec timet saevas Aquilonis iras</l>
<l rend='indent'>Murmure rauco. </l>
<l>Alveo verti solito labore</l>
<l>Vix potest rivus tenuis vel amnis:</l>
<l>Aggeres rumpit, repetit priorem</l>
<l rend='indent'>Agmine cursum. </l>
<pb id='s420' n='364'/>
<l>Longa consuetudo, licet repellas</l>
<l>Improbo nisu, redit: arte nulla</l>
<l>Se sinit vinci, propriis resurgit</l>
<l rend='indent'>Viribus audax. </l>
<l>Quisquis es doctus meliora, sanctis</l>
<l>Moribus pectus, moneo, iuventus</l>
<l>Dum viget, forma: simili calebit</l>
<l rend='indent'>Igne senectus, </l>
</lg>
</div2>
<div2 id='ReLW.14.19' n='19' type='poem'>
<head>XIX. CONIUGIUM SINE PROLE.</head>
<lg met='sapp'>
<l>Coniugem optavit sterilem Leander,</l>
<l>Forte ne proles vacuas per aedes</l>
<l>Luderet vel ne sibi nasceretur</l>
<l rend='indent'>Filius heres. </l>
<l>Nam levi motus strepitu ferocit:</l>
<l>Nec canis vocem patitur nec aurae</l>
<l>Sibilum, turbam volucrum canoram</l>
<l rend='indent'>Vitat ut anguem. </l>
<l>Dum studet Musis, tacitum cubile</l>
<l>Clamor haud turbet, minimum nec aures</l>
<l>Verberet dictum: residet silenti</l>
<l rend='indent'>Pectore Phoebus. </l>
<l>Et timet rursus, suboles futura</l>
<l>Pauperes ne discutiat penates,</l>
<l>Ne domum vertat citius cadentem</l>
<l rend='indent'>Prodiga nummi. </l>
<l>Attamen coniunx roseis labellis</l>
<l>Post decem menses peperit puellam.</l>
<l>Sed miser verbis querulus maritus</l>
<l rend='indent'>Astra lacessit: </l>
<pb id='s421' n='365'/>
<l>'Quo mihi divi' (lacrimae dolorem</l>
<l>Arguunt crebrae) ,Venus et Cupido!</l>
<l>Quo mihi proles? Poteram carere</l>
<l rend='indent'>Pondere tali!' </l>
<l>Cur tibi vinclum placuit iugale,</l>
<l>Liberi cum sint oneri? volebas</l>
<l>Semper uxorem sterilem? Negavit</l>
<l rend='indent'>Numen amoris. </l>
</lg>
</div2>
<div2 id='ReLW.14.20' n='20' type='poem'>
<head>XX. DEUS PAUPERI THESAURUS ET PRAESIDIUM.</head>
<lg met='sapp'>
<l>Colligit Pompeius opes, avaro</l>
<l>Corde quas servet, laribus recondat:</l>
<l>Exstruit turres, quibus imminentes</l>
<l rend='indent'>Arceat hostes. </l>
<l>Credit hoc se praesidio periclis'</l>
<l>Eximi belli nec egere posse,</l>
<l>Caesarum numinis quoniam vetustis</l>
<l rend='indent'>Omnia plena. </l>
<l>Cuncta fures diripiunt, penates</l>
<l>Ni probe claudas, ruit imber atrox</l>
<l>Ignium muros validos et arces</l>
<l rend='indent'>Fulmina vertunt. </l>
<l>Numen exoro potius, quod aurum</l>
<l>Vincit et gemmas, quod opem ministrat</l>
<l>Rebus incertis, quod ad alta tandem</l>
<l rend='indent'>Sidera tollit. </l>
<l>Pectus hoc tutum clipeo furentem</l>
<l>Provocat mundum, faciem tyranni</l>
<l>Ridet irati, populi ferocis</l>
<l rend='indent'>Murmura spernit. </l>
<l>O deus, ducas animum volentem,</l>
<l>Quo tibi visum: procul hinc egestas</l>
<l>Cedet ac terror, cupido salutis</l>
<l rend='indent'>Sufficis unus. </l>
</lg>
</div2>
<div2 id='ReLW.14.21' n='21' type='poem'>
<pb id='s422' n='366'/>
<head>XXI. IRAE RESISTENDUM.</head>
<lg met='sapp'>
<l>Omnis adfectus rationis expers,</l>
<l>Corda qui privat stabili quiete,</l>
<l>Atriis migret sapientis aulae,</l>
<l rend='indent'>Pectore, lingua. </l>
<l>Te tamen torquet gravis ira, Codre:</l>
<l>Principis magni licet administer</l>
<l>Pellis uxorem laribus, frequenti</l>
<l rend='indent'>Vulnere saevis. </l>
<l>Mitte ferales animi tumores:</l>
<l>Ocius flammam reseca nocentem,</l>
<l>Ne tuos neglecta voret penates,</l>
<l rend='indent'>Oppida vastet. </l>
<l>Turpius nil est domino potenti,</l>
<l>Qui suis servis nequit imperare,</l>
<l>Efferos motus sequitur, cruenta</l>
<l rend='indent'>Iurgia nutrit. </l>
<l>Beluam quivis fugit ut ruentem</l>
<l>Impetu, turbas dubias cientem</l>
<l>Sic ducem vitare memento: dira</l>
<l rend='indent'>Limina transi. </l>
<l>Horrido numquam tigris in recessu</l>
<l>Tanta damnorum fuit ac malorum</l>
<l>Causa, Roma quanta fuit ferocis</l>
<l rend='indent'>Ira Neronis. </l>
</lg>
</div2>
<div2 id='ReLW.14.22' n='22' type='poem'>
<pb id='s423' n='267'/>
<head>XXII. GERMANIA INVICTA, SI CONIUNCTA.</head>
<lg met='sapp'>
<l>Viribus Germania surge iunctis</l>
<l>Laesa tot probris: Oriens lacessit,</l>
<l>Occidens primas aquilae minatur</l>
<l rend='indent'>Vellere plumas. </l>
<l>Cornibus fractis miseras querelas</l>
<l>Rhenus effundit: dolet ante ripas</l>
<l>Liberas, nunc servitio subactas</l>
<l rend='indent'>Marte doloso. </l>
<l>Arguit prolem, nimis inquietae</l>
<l>Gentis astutos placuisse mores,</l>
<l>Fraude deceptam celerasse patris</l>
<l rend='indent'>Fata ruentis. </l>
<l>Caesaris vero celebrat triumphos</l>
<l>Ister invicti: spoliis onustos</l>
<l>Milites, lymphas rubuisse gaudet</l>
<l rend='indent'>Sanguine Thracum. </l>
<l>'Frater' exclamat, ,laqueos resolve,</l>
<l>Expedi ferro fragiles catenas,</l>
<l>Tuta vicini populi nec umquam</l>
<l rend='indent'>Foedera cense. </l>
<l>Arma sunt semper manibus gerenda:</l>
<l>Hostium iurata fides fefellit</l>
<l>Saepe securum. Libeat deinceps</l>
<l rend='indent'>Cautius ire. </l>
<l>Nulla subvertet patriam procella,</l>
<l>Nexa si vinclo fuerit fideli.</l>
<l>Teutones soli peregrina retro</l>
<l rend='indent'>Agmina pellent.' </l>
</lg>
</div2>
<div2 id='ReLW.14.23' n='23' type='poem'>
<pb id='s424' n='368'/>
<head>XXIII. NEGOTIA ALIIS COMMISSA.</head>
<lg met='sapp'>
<l>Res suas mandat Stephano gerendas</l>
<l>Brutus, ignavum numerare taedet</l>
<l>Aureos nummos: olido veterno</l>
<l rend='indent'>Otia mergunt. </l>
<l>Interim turres pereunt ruina,</l>
<l>Tecta nudantur, paries minatur</l>
<l>Debilis casum, nivibus vel imbri</l>
<l rend='indent'>Pervia cuncta. </l>
<l>Neglegit curam dominus, minister</l>
<l>Nil agit: tandem laribus quid istis</l>
<l>Fiet? Undis ludus erunt et aurae,</l>
<l rend='indent'>Antra latronum. </l>
<l>Qui domum servare cupis, necesse,</l>
<l>Ortus ut Phoebus vigilem, Diana</l>
<l>Ultimum dulci videat sopori</l>
<l rend='indent'>Tradere membra. </l>
<l>Quisquis ardes atque opulentus esse</l>
<l>Niteris, numquam studium remitte,</l>
<l>Sed tuis prudens avido labore</l>
<l rend='indent'>Prospice rebus. </l>
<l>Miles haud tam sollicito calore</l>
<l>Castra vel firmam peregrinus urbem,</l>
<l>Ut suae gratus patriae tuetur</l>
<l rend='indent'>Moenia civis. </l>
<l>Flamma cum saevit, proprios penates</l>
<l>Protegit quivis: aliena nulli</l>
<l>Est domus cordi, paries ubi iam</l>
<l rend='indent'>Proximus ardet. </l>
</lg>
</div2>
<div2 id='ReLW.14.24' n='24' type='poem'>
<pb id='s425' n='369'/>
<head>XXIV. HONOR EXCITAT ARTES.</head>
<lg met='sapp'>
<l>Prisce, sublimi genio quid audes?</l>
<l>Cur siles, multis recitas nec annis,</l>
<l>Saeculis vel quae placeant futuris,</l>
<l rend='indent'>Carmina scribis? </l>
<l>Palladis cum sis suboles, amantis</l>
<l>Filius Phoebi, sophiae propago,</l>
<l>Non tuum celare decet vigorem,</l>
<l rend='indent'>Abdere silvis. </l>
<l>Plaudit in magno populus theatro,</l>
<l>Laudibus dulcem celebrat poetam:</l>
<l>Consulem non sic equitum aut magistrum</l>
<l rend='indent'>Turba salutat. </l>
<l>Praemium vati exiguum: frequentem</l>
<l>Quo sitim sedet, riget ora rauca</l>
<l>Vel famem pellat vel emat tegendis</l>
<l rend='indent'>Pallia membris. </l>
<l>Quis colat tam parvo Helicona censu?</l>
<l>Credulum palpo potius iocoso</l>
<l>Principem tentet solitus tyranno</l>
<l rend='indent'>Dicere falsum. </l>
<l>Artibus nullum pretium; favoris</l>
<l>Aura vix tanta, ut mereantur aurem</l>
<l>Regis attenti: artifici perito hinc</l>
<l rend='indent'>Curta supellex. </l>
</lg>
</div2>
<div2 id='ReLW.14.25' n='25' type='poem'>
<pb id='s426' n='370'/>
<head>XXV. LAUDIS IMMODICA CUPIDITAS.</head>
<lg met='sapp'>
<l>Sextium laudis stimulat cupido,</l>
<l>Ore facundo canat ut tyrannos:</l>
<l>Nominis magni decus inde votis</l>
<l rend='indent'>Omnibus ambit. </l>
<l>Anxius sparsos Helicone flores</l>
<l>Colligit, quos Castalii liquores</l>
<l>Irrigant et quis veterum redundant</l>
<l rend='indent'>Scrinia vatum, </l>
<l>Quos alit Dircaeus olor vel altus</l>
<l>Ilii scriptor vel amoena rura</l>
<l>Mantuae vel quis Sophoclis cothurni</l>
<l rend='indent'>Saepe triumphant. </l>
<l>Est opus vanum, labor est inanis:</l>
<l>Decipit fallax species, imago</l>
<l>Blanda mentitur, sterilis voluptas</l>
<l rend='indent'>Ludit et umbra. </l>
<l>Semper inconstans hominum voluntas:</l>
<l>Laudibus tollunt hodie poema,</l>
<l>Cras idem spernunt, tenebris et atro</l>
<l rend='indent'>Carcere damnant. </l>
<l>Gloriam caeli prius atque honorem</l>
<l>Quam tuum quaeras: decus id, quod orbis</l>
<l>Arbiter iustus tribuit, perenni</l>
<l rend='indent'>Luce refulget. </l>
</lg>
</div2>
<div2 id='ReLW.14.26' n='26' type='poem'>
<pb id='s427' n='371'/>
<head>XXVI. VERUM GAUDIUM QUAERENDUM.</head>
<lg met='sapp'>
<l>Omnibus laetus Damasippus horis</l>
<l>Degit: indulget genio, iuventus</l>
<l>Dum sinit, plaudit pedibus choreas,</l>
<l rend='indent'>Carmina pangit. </l>
<l>Allicit cantu teneras puellas</l>
<l>Et vocat blandos fidibus sodales;</l>
<l>Gaudio niti melior videtur</l>
<l rend='indent'>Portio vitae. </l>
<l>Nil tamen foedum, nihil allubescit</l>
<l>Legibus sacris vetitum; voluptas</l>
<l>Innocens ducit, niveas honestas</l>
<l rend='indent'>Incolit aedes. </l>
<l>Pectoris quis laetitiam severus</l>
<l>Arguat censor vel amoris ausit</l>
<l>Candidi nexum placidaeve turbet</l>
<l rend='indent'>Munera vitae?</l>
<l>Celsior vero via suadeatur,</l>
<l>Altius desiderium feratur:</l>
<l>Astra transcendant, Superis propinquent</l>
<l rend='indent'>Gaudia mentis.</l>
<l>Vana sunt, quae praebet humus, caduca,</l>
<l>Fluxa: quae numen tribuit, perennant.</l>
<l>Vera, ni caelo veniat, voluptas</l>
<l rend='indent'>Non erit ulla.</l>
</lg>
</div2>
<div2 id='ReLW.14.27' n='27' type='poem'>
<pb id='s428' n='372'/>
<head>XXVII. EBRIETAS NOXIA.</head>
<lg met='sapp'>
<l>Libero servis, Epideme, patri:</l>
<l>Dum sinunt vires, lateri satelles</l>
<l>Fidus assistis, cyathis in orbem</l>
<l rend='indent'>Bella lacessis. </l>
<l>Fortior sed cum gladium capessit,</l>
<l>Sternit ignavum, capitis dolore</l>
<l>Paene defessum, stomachi labore</l>
<l rend='indent'>Multa gementem. </l>
<l>Cautius posthac meditare Martem.</l>
<l>Provoca nullum, superare quem non</l>
<l>Cymbiis possis: facilis ruina</l>
<l rend='indent'>Pectore laeso. </l>
<l>Iurgia ex potu nimium frequenti</l>
<l>Imminent: contentio dira surgit,</l>
<l>Sumitur ferrum, repetuntur ictus,</l>
<l rend='indent'>Vulnera, caedes. </l>
<l>Plurimi vino periere mersi:</l>
<l>Membra dulci deficiunt veneno,</l>
<l>Crura labuntur, rosei recedit</l>
<l rend='indent'>Gratia vultus. </l>
<l>Nil vident suffusi oculi rubore,</l>
<l>Aegra mens torpet, gravius libido</l>
<l>Saevit et totis rabiem medullis</l>
<l rend='indent'>Improba spargit. </l>
</lg>
</div2>
<div2 id='ReLW.14.28' n='28' type='poem'>
<pb id='s429' n='373'/>
<head>XXVIII. PIGRITIAE NON INDULGENDUM.</head>
<lg met='sapp'>
<l>Dum trahit te segnities, laborem</l>
<l>Dum fugis saevum veluti draconem,</l>
<l>Semper excusas oneri ferendo</l>
<l rend='indent'>Debile corpus. </l>
<l>'Cum pigros artus tribuat, quietem</l>
<l>Me sequi natura iubet: fatigent</l>
<l>Viribus sese validis gigantes</l>
<l rend='indent'>Robore querno.' </l>
<l>Sic ais; sed quam cumulata merces</l>
<l>Desidi confertur? honor quis aulae?</l>
<l>Multa patrando generis vetusti</l>
<l rend='indent'>Gloria crescit. </l>
<l>Decidit torpens animus veterno,</l>
<l>Contrahit labem: velut unda, quam non</l>
<l>Ventus impellit, vitio senescit,</l>
<l rend='indent'>Noxia potu. </l>
<l>Otio cives pereunt et urbes;</l>
<l>Milites languent et amica castra</l>
<l>Deserunt: cogit cupidos voluptas</l>
<l rend='indent'>Ponere tela. </l>
<l>Hannibal testis Capuae probrose</l>
<l>Moenibus fractus: vigor omnis et laus</l>
<l>Africae cessit, quia dux sopore</l>
<l rend='indent'>Victus inerti.</l>
</lg>
</div2>
<div2 id='ReLW.14.29' n='29' type='poem'>
<pb id='s430' n='374'/>
<head>XXIX. PRECES.</head>
<lg met='sapp'>
<l>Neglegis, Fronto, precibus vacare,</l>
<l>Te licet morbi moneant frequentes,</l>
<l>Bella, plebis seditio furentis,</l>
<l rend='indent'>Vulnera, caedes. </l>
<l>Claudiam pro te assiduo rogare</l>
<l>Cernis et pulsare fores Olympi:</l>
<l>Hinc tibi non est animi necesse</l>
<l rend='indent'>Promere vota? </l>
<l>Quid iuvat virtus aliena tandem,</l>
<l>Propriis si non meritis salutem</l>
<l>Quaeris et tentas niveis beatam</l>
<l rend='indent'>Moribus aulam? </l>
<l>Publio quid contigerit, referre</l>
<l>Non pigebit me. Simili iocari</l>
<l>Voce consuevit: ,Telesilla pro me</l>
<l rend='indent'>Numen adorat.' </l>
<l>Astra scandebat praeeunte fida</l>
<l>Coniuge et plures comites secuti,</l>
<l>Blandum iter, sermone diserto amoenum,</l>
<l rend='indent'>Carmina laeta. </l>
<l>Siderum sed dum superat choreas,</l>
<l>Dum sacris caeli floribus propinquat,</l>
<l>Uxor est admissa, repulsus ipse</l>
<l rend='indent'>Turribus altis. </l>
<l>.Ianuae custos graviter locutus</l>
<l>Nemini' dixit ,patet aula divum,</l>
<l>Quam suo qui illum meruit labore:</l>
<l rend='indent'>Limine cede.' </l>
</lg>
</div2>
<div2 id='ReLW.14.30' n='30' type='poem'>
<pb id='s431' n='375'/>
<head>XXX. TEMPLORUM VISITATIO.</head>
<lg met='sapp'>
<l>Templa visit Cymbalion frequenter, </l>
<l>Orat at raro: loquitur, iocatur,</l>
<l>Ludit et ridet, nitidas puellas</l>
<l rend='indent'>Aspicit ardens. </l>
<l>Sacra fors aedes olidum lupanar,</l>
<l>Quo sales iactes Paphios? procaci</l>
<l>Misceas lingua Cypridis favillas</l>
<l rend='indent'>Aetheris igni? </l>
<l>Ludicrae scenae species videtur,</l>
<l>Qua suas partes peraget dolosa</l>
<l>Fronte comoedus, iuvenis flagrabit</l>
<l rend='indent'>Virgine compta? </l>
<l>Si domum magni subeas dynastae</l>
<l>Et seras nugas, veluti theatro</l>
<l>Histrio suevit, famuli movebunt</l>
<l rend='indent'>Protinus aula. </l>
<l>Aedibus garris domini supremi,</l>
<l>Qui tuas culpas notat et severis</l>
<l>Puniet poenis, animum nocentem</l>
<l rend='indent'>Exiget orbe. </l>
<l>Numen exorans calidis rigabis</l>
<l>Fletibus vultum, scelus expiabis:</l>
<l>Ore submisso, precibus modestis</l>
<l rend='indent'>Stabis ad aras. </l>
</lg>
</div2>
</div1>
<div1 id='ReLW.15' n='15' type='book'>
<pb id='s432'/>
<gap desc='blank space' resp='sampling'/>
<pb id='s433'/>
<head>SILVARUM LIBER X.</head>
<div2 id='ReLW.15.1' n='1' type='poem'>
<pb id='s434'/>
<gap desc='blank space' resp='sampling'/>
<pb id='s435'/>
<head>I. PAUPERIS IN DEUM FIDUCIA.</head>
<lg met='sapp'>
<l>Sum nihil, sum pauper ego, relictus</l>
<l>Numinis curae: miserum parentes</l>
<l>Deserunt, cum difficili labore</l>
<l rend='indent'>Vivere cogar. </l>
<l>Aedibus cessi iuvenis paternis,</l>
<l>Me dedi totum studiis Minervae</l>
<l>Et, licet Clius suboles vocarer,</l>
<l rend='indent'>Mansit egestas. </l>
<l>Praebui sollertem operam dynastis,</l>
<l>Carminum plures celebravi honore:</l>
<l>Laudibus tantum cumulata Musa,</l>
<l rend='indent'>Praemia nulla. </l>
<l>Hinc lyram fregi, melius tacere</l>
<l>Censui quam Melpomenen ciere</l>
<l>Cantibus: magni placuere tandem</l>
<l rend='indent'>Sidera mundi. </l>
<l>Ergo divorum cecinit Camena</l>
<l>Martyrum tormenta, cruces, triumphos:</l>
<l>Virginum pinxit niveas coronas,</l>
<l rend='indent'>Munera pacis. </l>
<l>Inde spes ingens animo cadenti,</l>
<l>In deum fiducia summa crevit,</l>
<l>Cuncta qui conservat, opes ministrat</l>
<l rend='indent'>Largus egenti. </l>
<l>Laeta paupertas mihi nunc videtur,</l>
<l>Incolo gaudens tenues penates,</l>
<l>Numini postquam ancipitem salutem</l>
<l rend='indent'>Credere coepi. </l>
</lg>
</div2>
<div2 id='ReLW.15.2' n='2' type='poem'>
<pb id='s436' n='380'/>
<head>II. NEC ARDUA NEC SORDIDA.</head>
<lg met='sapp'>
<l>Quae sibi quisquam nocitura novit,</l>
<l>Vitat et longe laribus repellit:</l>
<l>Commodo quae sunt proprio futura,</l>
<l rend='indent'>Quaerit et optat. </l>
<l>Non leves auras sequor aut inani</l>
<l>Pascor a vento: tenuem vaporem</l>
<l>Gloriae vanae sapiens abhorret</l>
<l rend='indent'>Et procul arcet. </l>
<l>Nec tamen curae nimium superbae</l>
<l>Aut placet sublimis apex honorum;</l>
<l>Tutus est, quisquis medio modeste</l>
<l rend='indent'>Tramite fertur. </l>
<l>Celsa qui scandit, subita ruina</l>
<l>Labitur: testis Phaethon ab alto</l>
<l>Decidens curru Iove fulminante,</l>
<l rend='indent'>Obrutus undis. </l>
<l>Qui via plebis graditur vel imo</l>
<l>Qui solo gaudet, populi cachinno</l>
<l>Truditur vili velut Irus audax</l>
<l rend='indent'>Paupere chlaena. </l>
</lg>
</div2>
<div2 id='ReLW.15.3' n='3' type='poem'>
<head>III. CURA ET PULCHRITUDO CORPORIS FALLAX.</head>
<lg met='sapp'>
<l>Delicato spargis odore membra,</l>
<l>Pinguibus corpus dapibus saginas,</l>
<l>Conditam testam relinis Falerni</l>
<l rend='indent'>Consule prisco.</l>
<l>Hoc modo speras retinere posse</l>
<l>Candidam frontem, roseum genarum</l>
<l>Liliis mixtis decus atque ocellos</l>
<l rend='indent'>Lene micantes.</l>
<pb id='s437' n='381'/>
<l>Nulla te febris species malignae</l>
<l>Terret aut canis senium capillis,</l>
<l>Quod iubar nobis melioris aevi</l>
<l rend='indent'>Ocius aufert?</l>
<l>Herba succrescit riguis in agris;</l>
<l>Ast ubi Phoebus radio potenti</l>
<l>Fervet atque exsiccat aquas, virorem</l>
<l rend='indent'>Arida perdit. </l>
<l>Pallio dum tristis hiems rigenti</l>
<l>Prata circumdat, sterilis calore</l>
<l>Terra producit fugiente nullum</l>
<l rend='indent'>Germen in hortis. </l>
<l>Sic cadit praeclarus honor, venusta</l>
<l>Sic gelu languet facies vel aestu:</l>
<l>Carpitur morbo, tacitis senescit</l>
<l rend='indent'>Forma vel annis. </l>
<l>Fallitur, quisquis fragili nitori</l>
<l>Credit et blanda specie superbit:</l>
<l>Rapta cur sit, quaerit anus Lacaena,</l>
<l rend='indent'>Flore iuventae. </l>
</lg>
</div2>
<div2 id='ReLW.15.4' n='4' type='poem'>
<head>IV. VESTIUM VANITAS.</head>
<lg met='sapp'>
<l>Aureo cultu Telesilla fulget, </l>
<l>Gemmeo nodo religat capillos,</l>
<l>Lacteum collum nivei lapilli</l>
<l rend='indent'>Arte coronant.</l>
<l>Quot tumet compagibus alta cervix!</l>
<l>Celsa consurgit Babylone turris:</l>
<l>Erigit nisu simili puella</l>
<l rend='indent'>Frontis honorem.</l>
<pb id='s438' n='382'/>
<l>Unio magni pretii cubili</l>
<l>Solis allatus prope Gangis ora</l>
<l>Auribus pendet, tenui teguntur</l>
<l rend='indent'>Vellere palmae. </l>
<l>Mole cur artus teneri premuntur</l>
<l>Virginis tanta, tolerare pondus</l>
<l>Sustinet durum speciosa molli</l>
<l rend='indent'>Corpore nympha? </l>
<l>Incitat fastus, calor et placendi</l>
<l>Pluribus mendax animum cupido.</l>
<l>Fallitur: neglecta magis pudicam</l>
<l rend='indent'>Forma decebit. </l>
</lg>
</div2>
<div2 id='ReLW.15.5' n='5' type='poem'>
<head>V. TEMERARIUM IUDICIUM.</head>
<lg met='sapp'>
<l>Arguis Paulum temere tumoris, </l>
<l>Cum tibi, Phlegmon, potius severus</l>
<l>Fastus ascribi queat et superbae</l>
<l rend='indent'>Frontis imago. </l>
<l>Nullus abstrusas animi latebras,</l>
<l>Abditos novit penitus recessus:</l>
<l>Fallitur, quisquis penetrare pectus</l>
<l rend='indent'>Censet opacum. </l>
<l>Nemo scrutari cupiat tenebras</l>
<l>Mentis humanae, nisi numen esse</l>
<l>Ambiat vanus, cui soli aperta</l>
<l rend='indent'>Intima cordis. </l>
<l>Semper ingens suspicio venenum:</l>
<l>Quemlibet dulci spoliat quiete,</l>
<l>Suscitat rixas, inimica secum</l>
<l rend='indent'>Proelia miscet. </l>
<pb id='s439' n='383'/>
<l>Procris hoc errore cadit perempta;</l>
<l>Horridis silvis latuit: maritus</l>
<l>Dum feram credit, iaculo nocenti</l>
<l rend='indent'>Figit amantem. </l>
<l>Iudica prudens: aliena non te</l>
<l>Arma suspensum teneant nec ardor</l>
<l>Stultus impellat, ratione privet,</l>
<l rend='indent'>Ingerat umbras. </l>
</lg>
</div2>
<div2 id='ReLW.15.6' n='6' type='poem'>
<head>VI. TEMPORIS IACTURA.</head>
<lg met='sapp'>
<l>Tempus elapsum revocare nescis, </l>
<l>Quod fugit missa citius sagitta,</l>
<l>Ocius tortis properat trisulci</l>
<l rend='indent'>Fulminis alis. </l>
<l>Hinc gravis iactura videtur horae,</l>
<l>Quam nec impendis studiis Minervae,</l>
<l>Principis nec servitio nec armis</l>
<l rend='indent'>Rite vibrandis.</l>
<l>Quo loco verae pietatis ardor</l>
<l>Ponitur? quo cura dei supremi?</l>
<l>Forte sordescit nitor et beati</l>
<l rend='indent'>Gloria regni? </l>
<l>Integer mensis perit occupato</l>
<l>Vilibus rebus popularis aurae:</l>
<l>Nullus immensum labor aut cupido</l>
<l rend='indent'>Spectat Olympum. </l>
<l>Perditum censes, tribuis quod astris,</l>
<l>Tempus et caelum precibus fatigas.</l>
<l>Heu miser! numquam melius diei</l>
<l rend='indent'>Portio cedit. </l>
</lg>
</div2>
<div2 id='ReLW.15.7' n='7' type='poem'>
<pb id='s440' n='384'/>
<head>VII. AUDIENDUM VERBUM DEI.</head>
<lg met='sapp'>
<l>Non tibi sat docta videntur esse,</l>
<l>Praeco quae raucus cathedra profatur:</l>
<l>Sermo vilescit minus erudito</l>
<l rend='indent'>Fusus ab ore. </l>
<l>Verba proferri eloquio diserto</l>
<l>Numinis poscis, quia digna cedro,</l>
<l>Digna sunt auro, memori tenenda</l>
<l rend='indent'>Pectore semper. </l>
<l>Quid tamen causaris? Habent vigorem</l>
<l>Dicta divini repetita sponsi,</l>
<l>Lingua sit quamvis rudis et vacillans</l>
<l rend='indent'>Copia fandi. </l>
<l>Non perit fulgor viridis smaragdi,</l>
<l>Pendeat collo licet a senili:</l>
<l>Languido virtus animi frequenter</l>
<l rend='indent'>Corpore constat. </l>
<l>Audias verbum Domini libenter:</l>
<l>Uberem fructum referes, salutem</l>
<l>Scilicet mentis, tibi quam datura</l>
<l rend='indent'>Gratia caeli. </l>
<l>Vanus auditor quotiens redivit</l>
<l>Spiritu multo gravior recepto</l>
<l>Aedibus sacris? Meliora numquam</l>
<l rend='indent'>Sperne monentem. </l>
</lg>
</div2>
<div2 id='ReLW.15.8' n='8' type='poem'>
<pb id='s441' n='385'/>
<head>VIII. SUSPECTA SPONSA.</head>
<lg met='sapp'>
<l>Lesbiam servabat amans Metellus:</l>
<l>Aemulum vero metuit Leonem,</l>
<l>Ne sibi sponsam raperet furenti</l>
<l rend='indent'>Concitus <corr sic='aestro' resp='transcriber'>oestro</corr>. </l>
<l>'Mitte vesanos animi timores :</l>
<l>Si tuo laetatur amica vultu,</l>
<l>Praevales; at si dubitat, procacem</l>
<l rend='indent'>Temne puellam. </l>
<l>Si sua nubat tibi sponte, vincis:</l>
<l>Dura si nolit, propere recedes;</l>
<l>Nam parum perdis: meliore dote</l>
<l rend='indent'>Forma petatur. </l>
<l>Quot mari fluctus tumido, sereno</l>
<l>Astra quot caelo, tot in orbe nostro</l>
<l>Virgines cernis, specie decenti,</l>
<l rend='indent'>Ore modesto.</l>
<l>Sola te non pelliciat venustas:</l>
<l>Candidos mores potius probabis;</l>
<l>Non opes fallant: animo pudicam</l>
<l rend='indent'>Elige prudens. </l>
<l>Ista cum Crispus retulit Metello,</l>
<l>Est suo sponsa arbitrio relicta:</l>
<l>Hinc faces spreto veteres Leone</l>
<l rend='indent'>Ambiit ardens. </l>
</lg>
</div2>
<div2 id='ReLW.15.9' n='9' type='poem'>
<pb id='s442' n='386'/>
<head>IX. ECCLESIASTES IMPROBUS.</head>
<lg met='sapp'>
<l>Pluribus verbis populum docere,</l>
<l>Niteris, Claudi, sed opus vacillat.</l>
<l>Moribus praeferre facem necesse,</l>
<l rend='indent'>Linquere falsa. </l>
<l>Voce proscribis vitium severa,</l>
<l>Intimis nutris animi medullis:</l>
<l>Caecus errantem stimulat Cupido,</l>
<l rend='indent'>Cypris adurit. </l>
<l>Feminae notae, quibus esse gratus</l>
<l>Diceris: plebs propterea ferocit,</l>
<l>Corrigit nec se, quoniam profanos</l>
<l rend='indent'>Horret amores. </l>
<l>Sermo cui tandem placeat disertus,</l>
<l>Qui scelus damnat, facinus coercet,</l>
<l>Vita si contra moneat patrare</l>
<l rend='indent'>Crimina foeda? </l>
<l>Vera si virtus moveat lacertos,</l>
<l>Rebus aeternis studeat modeste,</l>
<l>Pectus humanum facili labore</l>
<l rend='indent'>Ducit in altum. </l>
<l>Vanus orator populo videtur,</l>
<l>Qui negat facto, simulat quod ore.</l>
<l>Concinat linguae manus et fideli</l>
<l rend='indent'>Serviat actu. </l>
</lg>
</div2>
<div2 id='ReLW.15.10' n='10' type='poem'>
<pb id='s443' n='387'/>
<head>X. VIRGO NUPTIAS DESIDERANS.</head>
<lg met='sapp'>
<l>Demophon dulci Clytien fovebat</l>
<l>Miles adfectu; simili puella</l>
<l>Igne flagrabat, licet hunc nequiret</l>
<l rend='indent'>Prodere lingua. </l>
<l>Nam pater durus voluit per omne</l>
<l>Tempus asservare domi: diebus</l>
<l>Templa vix concessit adire festis,</l>
<l rend='indent'>Linquere limen. </l>
<l>Voce nusquam, tantum oculis lacessunt</l>
<l>Invicem : nullus locus est loquendi.</l>
<l>Sed magis succendit amor propinqua</l>
<l rend='indent'>Luce remotos. </l>
<l>Ingemit virgo tacito cubili,</l>
<l>Aestuat curis: medici vocantur;</l>
<l>Ast opem nemo potuit doloso</l>
<l rend='indent'>Ferre labori. </l>
<l>Demophon tandem peregrina Agyrtae</l>
<l>Credulum fallit specie parentem</l>
<l>Et sibi sponsam Clytien perenni</l>
<l rend='indent'>Foedere iungit. </l>
<l>Morbus hinc cessit. Cupidae puellae</l>
<l>Optimus semper medicus maritus.</l>
<l>Nuptiis natas prohibere adultas</l>
<l rend='indent'>Non decet umquam. </l>
</lg>
</div2>
<div2 id='ReLW.15.11' n='11' type='poem'>
<head>XI. DECRETA CAELI EVERTI NEQUEUNT.</head>
<lg met='sapp'>
<l>Quae iubet caelum, rata sunt nec ullus</l>
<l>Astus humanus valet impedire.</l>
<l>Nulla vis aut consilium Tonantis</l>
<l rend='indent'>Scita coercet. </l>
<pb id='s444' n='388'/>
<l>Caesari cladem quotiens rebellis</l>
<l>Turba molita est, fera bella Thracum</l>
<l>Intulit ductor, totiens Olympi</l>
<l rend='indent'>Adfuit aura.</l>
<l>Austriam gentem voluit tyrannus</l>
<l>Perfidus tota removere terra</l>
<l>Usus iniusto gladio, veneno</l>
<l rend='indent'>Usus iniquo. </l>
<l>Heu scelus quantum, dominum potentem</l>
<l>In caput niti alterius nefandis</l>
<l>Artibus, turpi accelerare mortem</l>
<l rend='indent'>Fraude propinqui! </l>
<l>Vidimus nostro facinus profanum</l>
<l>Saeculo: Turca ut <corr sic='medidatus' resp='transcriber'>meditatus</corr> armis</l>
<l>Aggredi nos, Christiadum cohortes</l>
<l rend='indent'>Tela ministrant. </l>
<l>Quid nefas crudele iuvat? quid ira</l>
<l>Regis immanis? Ruit imperator</l>
<l>Bistonum, Germania frangit acris</l>
<l rend='indent'>Cornua lunae. </l>
<l>Dira quae te seditio lacessit,</l>
<l>Caesar, invicto cadit icta ferro;</l>
<l>Impios vindicta premit, nocentes</l>
<l rend='indent'>Arbore pendent.</l>
<l>Arbiter mundi deus est: severa</l>
<l>Lege castigat populum superbum,</l>
<l>Sede cum donet stabili modestum,</l>
<l rend='indent'>Servet in aevum. </l>
</lg>
</div2>
<div2 id='ReLW.15.12' n='12' type='poem'>
<pb id='s445' n='389'/>
<head>XII. ANTIQUITAS.</head>
<lg met='sapp'>
<l>Pluribus rebus pretium vetustas</l>
<l>Ponit, accedit dubiis ab annis</l>
<l>Dignitas maior, decus atque honores</l>
<l rend='indent'>Tempore crescunt. </l>
<l>Hinc et antiquas veneramur aras,</l>
<l>Templa miramur, statuis favemus:</l>
<l>Conditum vinum melius videtur</l>
<l rend='indent'>Consule prisco. </l>
<l>Grata sunt vatum monumenta docta,</l>
<l>Est labor dulcis veterum sophorum,</l>
<l>Excitant mentem similes in ausus</l>
<l rend='indent'>Facta priorum. </l>
<l>At malum secum istud habet vetustas,</l>
<l>Cuncta quod frangat: veluti senectus</l>
<l>Deterit corpus, minuit vigorem,</l>
<l rend='indent'>Lumina laedit. </l>
<l>Inde fastiditur anus, micanti</l>
<l>Luce quae quondam iuvenis placebat.</l>
<l>Heu procul funesta lues sereno</l>
<l rend='indent'>Migret ab orbe! </l>
</lg>
</div2>
<div2 id='ReLW.15.13' n='13' type='poem'>
<head>XIII. MULIER LIBERAE VITAE ET ORIS.</head>
<lg met='sapp'>
<l>Uxor Eumolpo nimium videtur </l>
<l>Liberae vitae: metuit probrosum</l>
<l>Inde discrimen, metuit pudoris</l>
<l rend='indent'>Triste periclum. </l>
<l>Ingredi comptum iuvenem penates</l>
<l>Fama fert sumpta specie puellae,</l>
<l>Ipse dum causas agit et clientum</l>
<l rend='indent'>Iura tuetur. </l>
<pb id='s446' n='390'/>
<l>Poscit a te consilium furore</l>
<l>Plenus atque aestu : male pertinaces</l>
<l>Ponat ut motus nec iniqua, suades,</l>
<l rend='indent'>Dicta reservet. </l>
<l>'Mollibus verbis placide coerce</l>
<l>Coniugem: si suspicione pulsas,</l>
<l>Turpe committet facinus, corona</l>
<l rend='indent'>Tempora cinget. </l>
<l>Feminam nemo cohibet procacem,</l>
<l>Ne scelus patret: potius fidelis</l>
<l>Crimini subscribet ab impotenti</l>
<l rend='indent'>Laesa marito. </l>
<l>Mutuus custodit amor iugales</l>
<l>Optime taedas: labor est inanis,</l>
<l>Iste si desit, retinere sancte</l>
<l rend='indent'>Foedera lecti. </l>
<l>Cuncta ne credas: stolide feroces</l>
<l>Litibus turbant thalamos sodales.</l>
<l>Multa prudens dissimula nec umquam</l>
<l rend='indent'>Iurgia misce.' </l>
</lg>
</div2>
<div2 id='ReLW.15.14' n='14' type='poem'>
<head>XIV. VENERIS PLAGAE.</head>
<lg met='sapp'>
<l>Heu! Cupido, quas animas tenebris</l>
<l>Consecras Orci? quotiens voluntas</l>
<l>Cedit ardens illecebris amoris,</l>
<l rend='indent'>Luditur homo? </l>
<l>Vix natant pisces pelagi tot undis,</l>
<l>Cypridis reti pueri, puellae</l>
<l>Quot trahuntur: nec tremulae senectae</l>
<l rend='indent'>Parcere novit.</l>
<pb id='s447' n='391'/>
<l>Languidis membris Veneris satelles,</l>
<l>Quindecim lustris gravis est repertus</l>
<l>Nuper astringens niveis capillis</l>
<l rend='indent'>Virginis artus. </l>
<l>Nympha se subducere delicata</l>
<l>Coepit amplexu: senior cucurrit,</l>
<l>Rursus ut blandis raperet labellis</l>
<l rend='indent'>Oscula demens. </l>
<l>Ast humi lapsus subito cachinnum</l>
<l>Praebuit casu. Calidum caminum</l>
<l>Servet haec aetas: Paphias relinquat</l>
<l rend='indent'>Frigida flammas. </l>
</lg>
</div2>
<div2 id='ReLW.15.15' n='15' type='poem'>
<head>XV. DEUS UBI SIT QUAERENDUS.</head>
<lg met='sapp'>
<l>Te deus nostrum cupit invenire</l>
<l>Pectus et totis inhiat medullis:</l>
<l>Ast ubi quaeram? regione qua te</l>
<l rend='indent'>Detinet orbis? </l>
<l>Ibo per Syrtes, scopulos, harenas,</l>
<l>Aequoris fluctus, tumidas procellas,</l>
<l>Caucasi rupes, Lybiae calorem,</l>
<l rend='indent'>Frigora Thules. </l>
<l>Dum meam flammam reperire possim,</l>
<l>Nullus absterret labor aut remota</l>
<l>Impedit tellus : Scythicas nives mens</l>
<l rend='indent'>Laeta salutat. </l>
<l>Non colis vero gelidas pruinas,</l>
<l>Turbidus numquam te Aquilonis horror</l>
<l>Traxit: ardentes animos beato</l>
<l rend='indent'>Diligis aestu. </l>
<l>Non placent sensus tepidi nec auro</l>
<l>Pallidae curae: lapides Eoi</l>
<l>Litoris spernis simul et rigentis</l>
<l rend='indent'>Sucina Ponti. </l>
<pb id='s448' n='392'/>
<l>Ergo flagrantes penetrare terras</l>
<l>Igne me caeli iuret atque aniles</l>
<l>Nenias ridere, solo docent quae</l>
<l rend='indent'>Repere trito.</l>
<l>Excipi numen thalamo calenti</l>
<l>Cordis exambit, fugit a tepenti:</l>
<l>Qua deum possis reperire sede, hinc</l>
<l rend='indent'>Discere pronum.</l>
</lg>
</div2>
<div2 id='ReLW.15.16' n='16' type='poem'>
<head>XVI. INDEX ANIMI SERMO.</head>
<lg met='sapp'>
<l>Mentis est index, Philodeme, sermo,</l>
<l>Lubricae, castae, niveae vel atrae,</l>
<l>Astra quaerentis vel avara maesti</l>
<l rend='indent'>Limina Ditis. </l>
<l>Frena dum linguae nimium procaci</l>
<l>Improbe laxas, inimica spargis</l>
<l>Tela in absentes, animi nocentis</l>
<l rend='indent'>Proditur aestus. </l>
<l>An tuum crimen latuisse credis,</l>
<l>Ore dum culpas alios protervo?</l>
<l>Falleris: notum scelus atque iniqui</l>
<l rend='indent'>Pectoris ardor. </l>
<l>Emicat verbis inimicus horror,</l>
<l>Emicat sanctus pudor et sereni</l>
<l>Blanda fax cordis tumidive vana</l>
<l rend='indent'>Gloria fastus. </l>
<l>Forsitan simplex dubitaret aetas</l>
<l>Aut fidem dictis adhiberet ullam:</l>
<l>Saeculo quivis negat erudito</l>
<l rend='indent'>Fidere fuco. </l>
</lg>
</div2>
<div2 id='ReLW.15.17' n='17' type='poem'>
<pb id='s449' n='393'/>
<head>XVII. NEC PRODIGUS NEC AVARUS.</head>
<lg met='sapp'>
<l>Ne manu spargas, moneo, Themisti,</l>
<l>Prodiga nummos nec avara servet</l>
<l>Arca congestos, ubi suadet usus,</l>
<l rend='indent'>Poscit honestas. </l>
<l>Rumor obscurus populi frementis</l>
<l>Excipit sanna nimium tenaces:</l>
<l>Parcus infami digito notatur</l>
<l rend='indent'>Euclio plebis. </l>
<l>Maeret absumpto peregrinus auro</l>
<l>Filius terris patria remotis:</l>
<l>Esurit, friget, male cento nudos</l>
<l rend='indent'>Protegit artus. </l>
<l>Ivit ad patrem: ,Miserere' clamat</l>
<l>'Pauperis nati, famulos egenum</l>
<l>Me tuos inter numera, laborum</l>
<l rend='indent'>Adde ministrum.' </l>
<l>Gaudio magno reducem paternus</l>
<l>Ardor admisit, veteri recepit</l>
<l>Gratia, primo gelidum calere</l>
<l rend='indent'>Iussit amictu. </l>
<l>Haec amor fecit. Tua dissipabis</l>
<l>Si bona, an quisquam auxilio futurus?</l>
<l>Prodigus ne sis nec avarus umquam,</l>
<l rend='indent'>Hinc cave prudens. </l>
</lg>
</div2>
<div2 id='ReLW.15.18' n='18' type='poem'>
<head>XVIII MORS IMMINENS.</head>
<lg met='sapp'>
<l>Corporis fessi cecidere vires </l>
<l>Et caput nutat, moriture Deli:</l>
<l>Atropos tentat manibus severis</l>
<l rend='indent'>Rumpere fila. </l>
<pb id='s450' n='394'/>
<l>Tu tamen poscis validus videri</l>
<l>Nec tibi letum propere imminere</l>
<l>Credis ac vitae spatium intueri</l>
<l rend='indent'>Longius optas.</l>
<l>Martiae multos rapiunt Calendae;</l>
<l>Mensis hic crebro senibus periclum</l>
<l>Nuntiat nec, qui sequitur, recusat</l>
<l rend='indent'>Tristia fata. </l>
<l>Hinc memor caeli vitiis vetustis</l>
<l>Libera mentem atque animum repone</l>
<l>In statum, quo te cupias abire</l>
<l rend='indent'>Morte solutum. </l>
<l>Est iter duplex: Superos adimus</l>
<l>Per viam duram, lacrimas, labores,</l>
<l>Laeta sed tandem Stygias ad umbras</l>
<l rend='indent'>Ducit inertes. </l>
</lg>
</div2>
<div2 id='ReLW.15.19' n='19' type='poem'>
<head>XIX. VITAE ET NUMMORUM DESIDERIUM IN SENIBUS.</head>
<lg met='sapp'>
<l>Quindecim lustris senior peractis,</l>
<l>Dentibus nullis, niveis capillis,</l>
<l>Artubus fractis, hebeti Lycander</l>
<l rend='indent'>Lumine degit. </l>
<l>Non placent dulces epulae, cupido</l>
<l>Massici numquam aut veteris Falerni</l>
<l>Nec fides aures resonante mulcent</l>
<l rend='indent'>Pectine laesas. </l>
<l>Una sed nummos numerare cura:</l>
<l>Implet his arcas reserare suetus</l>
<l>Clavibus centum rutilae beata</l>
<l rend='indent'>Munera gazae. </l>
<pb id='s451' n='395'/>
<l>'Praepara morti tremulam senectam'</l>
<l>Clamat Alcaeus: 'mihi grata vita,</l>
<l>Gratum et argentum' tumido reponit</l>
<l rend='indent'>Ore Lycander. </l>
<l>'Spiritus dum membra regit, nitorem</l>
<l>Deseram nostrum, tenebras requiram</l>
<l>Noctis atque umbras? Potius calore</l>
<l rend='indent'>Perfruar auri.' </l>
</lg>
</div2>
<div2 id='ReLW.15.20' n='20' type='poem'>
<head>AMOR CRUCI ADFIXUS.</head>
<lg met='sapp'>
<l>Flamma sublimi trabe nostra pendet?</l>
<l>Spiculis confixus Amor cruenta</l>
<l>Visitur scena? niveo relucet</l>
<l rend='indent'>Pectore candor? </l>
<l>Sanguis en venis penitus refugit,</l>
<l>Expulit pallor roseum calorem,</l>
<l>Membra diffuso nisi quod cruore</l>
<l rend='indent'>Tincta rubescunt. </l>
<l>Qualis, heu, Sponsi facies dolentis!</l>
<l>Innocens nostrum scelus ut piaret,</l>
<l>Tolleret pomi vetiti querelam,</l>
<l rend='indent'>Arbore vixit. </l>
<l>Haeream tecum, meus ardor, astra</l>
<l>Semper ut spectem, tibi iungar uni!</l>
<l>Nemo me durae crucis amovere</l>
<l rend='indent'>Nexibus ausit. </l>
<l>Finiam vitae brevis inter ignes</l>
<l>Tempus aeternos; avidae favillae</l>
<l>Corpus absument: animus perenni</l>
<l rend='indent'>Luce micabit. </l>
</lg>
</div2>
<div2 id='ReLW.15.21' n='21' type='poem'>
<pb id='s452' n='396'/>
<head>XXI. CRIMINUM EXCUSATIO.</head>
<lg met='sapp'>
<l>Quid genus mortale? quid? umbra fallax.</l>
<l>Sceptra quid possunt Tyriaeve lanae?</l>
<l>Multa moliri prohibet ruentis</l>
<l rend='indent'>Arbiter orbis.</l>
<l>Latius proferre duci haud licebit</l>
<l>Imperi fines, lacerare plebem,</l>
<l>Maesta dum vicinus abhorret arma,</l>
<l rend='indent'>Foedera servat. </l>
<l>Culpa sic ingens leviore censu</l>
<l>Induit sese meliora fingens</l>
<l>Et trahit, quocumque libet, sequaces</l>
<l rend='indent'>Fallere docta. </l>
<l>Virginum labes tegitur pudoris</l>
<l>Candido velo, sed onus tumore</l>
<l>Proditur ventris: Cypridis voluptas</l>
<l rend='indent'>Nescia condi. </l>
<l>Crimen excusat vel amoris aestus</l>
<l>(Quis deum tantum foribus repellat?)</l>
<l>Vel pati promissus Hymen puellam</l>
<l rend='indent'>Turpia iussit. </l>
<l>Miles assuetus vetitis rapinis</l>
<l>Furta defendit clipeo vel ense:</l>
<l>Crebra se duro tolerare bello</l>
<l rend='indent'>Vulnera clamat. </l>
<l>Quilibet quaerit veniam nefandis</l>
<l>Ausibus, quivis vitium tuetur,</l>
<l>Quo potest astu, latebris vel abdit</l>
<l rend='indent'>Facta dolosis. </l>
</lg>
</div2>
<div2 id='ReLW.15.22' n='22' type='poem'>
<pb id='s453' n='397'/>
<head>XXII. IMAGO VERIS.</head>
<lg met='sapp'>
<l>Maesta nostris cessit hiems ab agris</l>
<l>Et novum vultum nivibus liquatis</l>
<l>Induit tellus: glacie soluta</l>
<l rend='indent'>Liber it Ister. </l>
<l>Emicat campis viridi nitore</l>
<l>Gramen et flores tepido calore</l>
<l>Solis emergunt: Zephyri morantes</l>
<l rend='indent'>Evocat aura. </l>
<l>Scena se silvis aperit venusta:</l>
<l>Frondibus densis Philomela ludit,</l>
<l>Lenis ad rivi tenues susurros</l>
<l rend='indent'>Aera mulcet. </l>
<l>Cuncta spectantur facie serena:</l>
<l>Iuppiter terrae gremio receptus</l>
<l>Arva fecundat, madido renident</l>
<l rend='indent'>Germina prato. </l>
<l>At tuis manant oculis perennes</l>
<l>Lacrimae, tristi fluit ore nimbus:</l>
<l>Ardor insanus, facinus cruentum</l>
<l rend='indent'>Gaudia tollit. </l>
<l>Libera mentem facibus profanis,</l>
<l>Diluat saevam metanoea noxam:</l>
<l>Et procul maeror fugiet, facesset</l>
<l rend='indent'>Pectoris aestus.</l>
</lg>
</div2>
<div2 id='ReLW.15.23' n='23' type='poem'>
<pb id='s454' n='398'/>
<head>XXIII. SENEX CYPRIDIS SERVUS.</head>
<lg met='sapp'>
<l>Sum senex, sed me Paphiae voluptas</l>
<l>Occupat totum Veneris: quis inde</l>
<l>Est status rerum? mea quis deorum</l>
<l rend='indent'>Vincula solvet? </l>
<l>Vanus es: numquam sua mens redibit</l>
<l>Corporis servo, Cyprio sodali;</l>
<l>Qui diu durat, validum Cupido</l>
<l rend='indent'>Suscitat ignem. </l>
<l>Lubricum longa esuries venenum</l>
<l>Pellit et flagris lacerata membra</l>
<l>Auferunt plagas animi nocentis,</l>
<l rend='indent'>Vulnera curant.</l>
<l>Gloria fortes.</l>
<l>Ni tibi vim feceris et superbum</l>
<l>Edomes desiderii vaporem,</l>
<l rend='indent'>Quo caro semper vetito furore</l>
<l>Aegra tumescit: </l>
<l>Nullus ignavum sequitur triumphus.</l>
<l>Inclito merces operi parata:</l>
<l rend='indent'>Dedecus pigros comitatur, ardens</l>
<l>Extulit Paulum super astra virtus,</l>
<l>Dum sibi numquam tribuit quietem:</l>
<l>Improbam flammam assiduo labore</l>
<l rend='indent'>Gratia vicit.</l>
</lg>
</div2>
<div2 id='ReLW.15.24' n='24' type='poem'>
<pb id='s455' n='399'/>
<head>XXIV. PAUPERTAS DIVITIIS TUTIOR.</head>
<lg met='sapp'>
<l>Regna delectant opulenta Croesi:</l>
<l>Quaeris ingentes cumulare acervos</l>
<l>Auri et argenti, superare Crassi</l>
<l rend='indent'>Divitis arcam. </l>
<l>Non times regum metuenda fata,</l>
<l>Exitus tristes, tragicos fragores:</l>
<l>Et quibus tandem numerosa rerum</l>
<l rend='indent'>Copia cessit? </l>
<l>Hostibus saevis, ducibus profanis,</l>
<l>Gente qui victa rapuere cuncta,</l>
<l>Parca quae quondam manus aggerebat</l>
<l rend='indent'>Pluribus annis. </l>
<l>Laeta paupertas opibus superbis</l>
<l>Credita est semper potior. Molestis</l>
<l>Liberat curis animum, quiete</l>
<l rend='indent'>Donat amica. </l>
<l>Nullus oppugnat tenues penates</l>
<l>Latro nec fures inopem lacessunt:</l>
<l>Urbe sive agris habitet colonus,</l>
<l rend='indent'>Tutus ubique est. </l>
</lg>
</div2>
<div2 id='ReLW.15.25' n='25' type='poem'>
<head>XXV. PECCATUM ORIGINALE MALORUM CAUSA.</head>
<lg met='sapp'>
<l>Volvimur curis, premimur labore: </l>
<l>Occupat languor moritura membra,</l>
<l>Donec e maestis revocemur huius</l>
<l rend='indent'>Corporis umbris.</l>
<l>Distinet mentem tenebrosus horror,</l>
<l>Maeror adfligit, metus, ira versat,</l>
<l>Ne queat, quamvis stimulet cupido,</l>
<l rend='indent'>Cernere verum </l>
<pb id='s456' n='400'/>
<l>Nascimur nudi miseras in auras,</l>
<l>Vivimus numquam vacui querelis;</l>
<l>Meta quae tandem? Morimur gementes</l>
<l rend='indent'>Linquere terram. </l>
<l>Quis tot aerumnas ciet atque fluctus</l>
<l>Excitat tantos? Malesana culpa,</l>
<l>Eva dum carpsit vetitos ab alta</l>
<l rend='indent'>Arbore fructus. </l>
<l>Hinc fames, letum, sitis ac libido,</l>
<l>Cordis ardentis peregrinus error,</l>
<l>Dira paupertas, dolor ac nocentis</l>
<l rend='indent'>Taedia morbi. </l>
</lg>
</div2>
<div2 id='ReLW.15.26' n='26' type='poem'>
<head>XXVI. INEPTORUM POETARUM VANITAS.</head>
<lg met='sapp'>
<l>'Nascimur vates, avidae sorores </l>
<l>Nos sinu gestant et aquas propinant</l>
<l>Pegasi sumptas saliente fonte</l>
<l rend='indent'>Fratre iubente.'</l>
<l>Sic mihi nuper Cleophon canebat,</l>
<l>Rancidus maestis elegis poeta,</l>
<l>Nenia notus tetrica, celebris</l>
<l rend='indent'>Funeris umbra. </l>
<l>Nobilem Musae memorabo mystam,</l>
<l>Qui sacra lauro caput impedivit,</l>
<l>Eloqui prudens, animare sollers</l>
<l rend='indent'>Bella, triumphos, </l>
<l>Multa qui debet genio fideli</l>
<l>Et suo quaedam studio, labori,</l>
<l>Sana quem ducit ratio nec errat</l>
<l rend='indent'>Limite recti. </l>
<pb id='s457' n='401'/>
<l>Impetus plures rapit, et calere</l>
<l>Se putant Phoebo nimium remoti:</l>
<l>Spiritus linquit miseros, inani</l>
<l rend='indent'>Murmure gaudent. </l>
<l>Plectra ne tractet puer imperitus,</l>
<l>Aptet aut nervos fidibus canoris:</l>
<l>Qui nihil praeter strepitum ciet, cur</l>
<l rend='indent'>Sauciat aures? </l>
</lg>
</div2>
<div2 id='ReLW.15.27' n='27' type='poem'>
<head>XXVII. LAUTUM CONVIVIUM.</head>
<lg met='sapp'>
<l>Nobili cenam struis apparatu: </l>
<l>Cur magis fumat solito culina?</l>
<l>Cui focus fervet dapibus tot emptis,</l>
<l rend='indent'>Caecuba spumant? </l>
<l>Ah! fuit quondam niveus sodalis;</l>
<l>Nunc redux macra regione Ponti</l>
<l>Esurit: tandem satiare cura</l>
<l rend='indent'>Suadet amica. </l>
<l>Laude dignum propositum iuvantis</l>
<l>Est quidem mentis; nimiis quod autem</l>
<l>Ferculis lucrum? quis enim tot escas</l>
<l rend='indent'>Ventre recondet? </l>
<l>'Est honor maior, numerus ciborum</l>
<l>Dum graves mensas onerat triclini.</l>
<l>Sordidus dici cupiam? Tenacis</l>
<l rend='indent'>Horreo nomen.' </l>
<l>Scribe sed leges animo benigno :</l>
<l>Auream serva mediocritatem,</l>
<l>Ne tibi largus noceas, popellus</l>
<l rend='indent'>Ludat avarum. </l>
</lg>
</div2>
<div2 id='ReLW.15.28' n='28' type='poem'>
<pb id='s458' n='402'/>
<head>XXVIII. AD DELIUM LUPUM: VITAE BREVITAS NON ACCUSANDA.</head>
<lg met='sapp'>
<l>Arguis caelum, moriture Deli,</l>
<l>Vita quod cursu celeri recedat,</l>
<l>Fluminis ritu melior ruentis</l>
<l rend='indent'>Transeat aetas. </l>
<l>Crinis albescit, nive barba nigra</l>
<l>Spargitur tristi: gelido senectus</l>
<l>Tarda festinat pede, mors acuta</l>
<l rend='indent'>Falce minatur. </l>
<l>Scando dum summos apices honorum,</l>
<l>Fascibus iungo trabeam Quirini,</l>
<l>Imminet fatum, cineres et ossa</l>
<l rend='indent'>Contegit urna. </l>
<l>Mitte funestas, Lupe, mitte voces:</l>
<l>Consulant famae Superi benigni;</l>
<l>Semper haud annos sequitur vel ingens</l>
<l rend='indent'>Nomen adhaeret. </l>
<l>Saepe transversis tenebris opaca</l>
<l>Gloriam nubes rapit et favorem.</l>
<l>Sis satur tandem, quia regiorum</l>
<l rend='indent'>Plenus amorum. </l>
</lg>
</div2>
<div2 id='ReLW.15.29' n='29' type='poem'>
<head>XXIX. MOTUS ANIMI FRENANDI.</head>
<lg met='sapp'>
<l>Paule, collo turpe iugum revelle,</l>
<l>Quod tibi nectit stolide voluptas,</l>
<l>Ira quod vesana, furor, lucrandi</l>
<l rend='indent'>Taetra libido.</l>
<pb id='s459' n='403'/>
<l>Obsequi larvis nimis est profanum,</l>
<l>Quas cient mentis tenebrae profundae,</l>
<l>Suggerit daemon, Stygiis ab undis</l>
<l rend='indent'>Monstra petulca. </l>
<l>Grande probrum deliciis vacare,</l>
<l>Gaudiis nullam posuisse metam:</l>
<l>Dedecus maius, dolor, ira quando</l>
<l rend='indent'>Pectore fervent. </l>
<l>Laesus ignoscat propriis rebellis</l>
<l>Saepe qui culpis veniam reposcit,</l>
<l>Iura qui servis violenta dictat,</l>
<l rend='indent'>Lege tenetur. </l>
<l>Gloriam lucrum reputa supremum:</l>
<l>Euclio quamvis opibus triumphet,</l>
<l>Fama vanescit, populus tenacem</l>
<l rend='indent'>Spernit et odit. </l>
</lg>
</div2>
<div2 id='ReLW.15.30' n='30' type='poem'>
<head>XXX. DEDISCENDA QUAEDAM.</head>
<lg met='sapp'>
<l>'Disce virtutem, puer, et laborem</l>
<l>Sume, possis ut fieri beatus,</l>
<l>Congeras multas ut opes, morantem</l>
<l rend='indent'>Excute somnum.'</l>
<l>Sic pater prudens iuvenem monebat,</l>
<l>Vellet ut summo vigilare mane,</l>
<l>Iura scrutari, populum docere,</l>
<l rend='indent'>Dicere causas</l>
<l>Lucra captabat, cupiebat aurum</l>
<l>Conspici fulvum proprio cubili:</l>
<l>Hinc preces, clamor genitoris, ira,</l>
<l rend='indent'>Iussa severa. </l>
<pb id='s460' n='404'/>
<l>Ista te nolo, Menedeme, scire;</l>
<l>Plura dediscas potius: profanos</l>
<l>Exuas mores, animi tumentis</l>
<l rend='indent'>Iurgia vites.</l>
<l>Mentis assuetae vitiis recessus</l>
<l>Et sinum dispunge nitore veri:</l>
<l>Non furor posthac, ratio gubernet</l>
<l rend='indent'>Pectus et ora.</l>
</lg>
</div2>
</div1>
<div1 id='ReLW.16' n='16' type='book'>
<pb id='s461' n='405'/>
<head>SILVARUM LIBER XI.</head>
<div2 id='ReLW.16.1' n='1' type='poem'>
<pb id='s462'/>
<gap desc='blank space' resp='sampling'/>
<pb id='s463'/>
<head>I. OFFICIUM PRINCIPIS.</head>
<lg met='sapp'>
<l>Sede quem Fortuna locat potenti</l>
<l>Principem, sceptrum, diadema tradit,</l>
<l>Ne sibi tantum placeat supremo</l>
<l rend='indent'>Culmine rerum. </l>
<l>Sanciat leges populo feroci,</l>
<l>Ipse quas servet placide severus,</l>
<l>Puniat crimen, tribuat ministris</l>
<l rend='indent'>Munera iustis. </l>
<l>Publicam prudens foveat quietem,</l>
<l>Praeferat semper patriae salutem</l>
<l>Horridis bellis, inimica tardus</l>
<l rend='indent'>Induat arma. </l>
<l>Non tamen desit numerosa turba</l>
<l>Militum; regnum gladius tuetur:</l>
<l>Spernitur, quisquis cupidum ferire,</l>
<l rend='indent'>Negleget hostem. </l>
<l>Arbiter causae tenebras sagaci</l>
<l>Luce mentis discutiat, resolvat:</l>
<l>Sit pius, clemens, moderetur iram</l>
<l rend='indent'>Parcere pronus. </l>
<l>Imperi virtus animosa regum</l>
<l>Robur ac finis status est quietus:</l>
<l>Invehunt lites, odium, tumultus,</l>
<l rend='indent'>Praeda ruinam. </l>
</lg>
</div2>
<div2 id='ReLW.16.2' n='2' type='poem'>
<pb id='s464' n='408'/>
<head>II. CLEMENTIA NIMIA NOCET.</head>
<lg met='sapp'>
<l>Publicis rebus sceleri nocenti</l>
<l>Non dabit princeps veniam: domabit</l>
<l>Impios ferro, gladio recidet</l>
<l rend='indent'>Putrida membra; </l>
<l>Sanior ne pars simili furore</l>
<l>Aestuet, iudex rigidus cavebit.</l>
<l>Inde succinctus lateri sinistro</l>
<l rend='indent'>Cernitur ensis. </l>
<l>Nulla quos virtus, probitas coercet,</l>
<l>Poena refrenet; metuant rebelles:</l>
<l>Ad novum crimen veteri remisso</l>
<l rend='indent'>Pellicit error. </l>
<l>Differet numquam facinus scelestus;</l>
<l>Nam nefas imis animi medullis</l>
<l>Haeret adfixum: nisi caede tollas,</l>
<l rend='indent'>Tempore crescit. </l>
<l>Corrigit raro vitium cupido,</l>
<l>Conterit leges pedibus libido</l>
<l>Dira peccandi, tolerare mites</l>
<l rend='indent'>Nescit habenas. </l>
<l>Ut leo taurum ruit in ferocem</l>
<l>Fortis et frangit, lacerat, trucidat:</l>
<l>Sic nocens, cum non prohibetur ardor,</l>
<l rend='indent'>Saevit, adurit. </l>
</lg>
</div2>
<div2 id='ReLW.16.3' n='3' type='poem'>
<pb id='s465' n='409'/>
<head>III. ODIUM NON ALENDUM.</head>
<lg met='sapp'>
<l>Pone funestos odii tumores,</l>
<l>Qui tui tollunt animi serenum,</l>
<l>Imbuunt densis tenebris et atra</l>
<l rend='indent'>Pectora nocte. </l>
<l>Quaeris ulcisci male dissidentes</l>
<l>Et cales iusta, Philodeme, flamma;</l>
<l>At simul nutris avido molestos</l>
<l rend='indent'>Corde tumultus. </l>
<l>Ense dum tentas alium ferire,</l>
<l>Te feris ipsum gravius, priusquam</l>
<l>Saeviat mucro penetrare doctus</l>
<l rend='indent'>Agmen iniquum. </l>
<l>Cura laedendi stimulat gementem,</l>
<l>Excitat diros misero labores:</l>
<l>Femina qualis pariente surgit</l>
<l rend='indent'>Poena vel aestus. </l>
<l>Quid tuam turbare iuvat quietem,</l>
<l>Sauciae mentis refricare vulnus?</l>
<l>Si vir es, parcas tibi, cum nocenti</l>
<l rend='indent'>Parcere nolis. </l>
<l>Dira vindictae quotiens libido</l>
<l>Extulit signum, sociavit iram:</l>
<l>Cladibus maestis totiens furentem</l>
<l rend='indent'>Vidimus orbem. </l>
</lg>
</div2>
<div2 id='ReLW.16.4' n='4' type='poem'>
<pb id='s466' n='410'/>
<head>IV. FALSAE MORTALIUM QUERELAE.</head>
<lg met='sapp'>
<l>Turba mortalis queritur frequenter,</l>
<l>Quod brevi vita nimium fruamur,</l>
<l>Quod gradu nostri properet citato</l>
<l rend='indent'>Terminus aevi. </l>
<l>Quindecim lustris tua currit aetas</l>
<l>Aut novem aut septem potiore gyro:</l>
<l>Non licet numen precibus vocare</l>
<l rend='indent'>In tua vota? </l>
<l>Non potes Martis celebrare robur,</l>
<l>Palladis castae numerare dotes,</l>
<l>Graeciae palmas memorare cantu</l>
<l rend='indent'>Xerxe repulso? </l>
<l>Tempus an defit sacra moliendi,</l>
<l>Ture fumoso Superis litandi,</l>
<l>Summa fortassis veterum legendi</l>
<l rend='indent'>Gesta virorum? </l>
<l>Hora praeclare satis est agenti,</l>
<l>Sufficit nullum spatium remisso;</l>
<l>Semper ignavus sua fata differt:</l>
<l rend='indent'>Plura morantur. </l>
</lg>
</div2>
<div2 id='ReLW.16.5' n='5' type='poem'>
<head>V. IUVENIS MORTI PROXIMUS.</head>
<lg met='sapp'>
<l>'Avocor terris tenera iuventa</l>
<l>Nescius, qua sim regionis ora</l>
<l>Nostra fixurus, Stygiis sub umbris</l>
<l rend='indent'>Castra vel astris.</l>
<l>Obsequi cogor Domino, sed optem</l>
<l>Pluribus virtutibus esse gratus,</l>
<l>Ne nimis nudus videar vel aere</l>
<l rend='indent'>Dirutus omni.</l>
<pb id='s467' n='411'/>
<l>Longius vitae spatium reposco,</l>
<l>Exigam ut sanctos operum labores</l>
<l>A meis membris, animum dolosa</l>
<l rend='indent'>Labe repurgem.' </l>
<l>Regis Hebraei deus auxit annos,</l>
<l>Flebili postquam gemitu rogavit.</l>
<l>Vera quid possit pietas, quid ausit,</l>
<l rend='indent'>Cernimus inde. </l>
<l>Rarus est casus. Tenuis redibit</l>
<l>Spes tibi nec prodigium iuvabit.</l>
<l>Quid mori tardas? Potius precare</l>
<l rend='indent'>Corpore solvi. </l>
<l>Si diu vivis, vitiis abundas;</l>
<l>Suspicis caelum: retrahit cupido;</l>
<l>Diligis numen: revocat voluptas,</l>
<l rend='indent'>Distinet aula. </l>
<l>Sic tibi poenas cumulas et ignem</l>
<l>Noxium subdis capiti senili.</l>
<l>Migrat hinc insons melius gravi quam</l>
<l rend='indent'>Crimine pressus. </l>
</lg>
</div2>
<div2 id='ReLW.16.6' n='6' type='poem'>
<head>VI. QUAE SIT MORTALIUM FELICITAS.</head>
<lg met='sapp'>
<l>Ille dicendus merito beatus,</l>
<l>Qui nihil poscit, nihil ambit, optat,</l>
<l>Magna quae censet, trepido labore</l>
<l rend='indent'>Turba requirit.</l>
<l>Quo mihi moles operosa ferri,</l>
<l>Aeris, argenti, rutilantis auri</l>
<l>Emicans fulgor vel avara nummis</l>
<l rend='indent'>Arca repostis? </l>
<pb id='s468' n='412'/>
<l>Cur greges plures vacuis oberrent</l>
<l>Montibus, findant vel opima tauri</l>
<l>Rura sescenti, niteant vetustis</l>
<l rend='indent'>Atria ceris,</l>
<l>Si domus nulli datur incolenda</l>
<l>Semper in terris, fugimus citante</l>
<l>Arbitro summo nec opes timenda</l>
<l rend='indent'>Fata morantur?</l>
<l>Auferat virtus nebulas et umbras</l>
<l>Cordibus nostris, animos serenet:</l>
<l>Innocens mens est melior cadentis</l>
<l rend='indent'>Portio vitae.</l>
</lg>
</div2>
<div2 id='ReLW.16.7' n='7' type='poem'>
<head>VII. VOLUNTAS NOSTRA DIVINAE SUBMITTENDA.</head>
<lg met='sapp'>
<l>Fallitur, quemcumque trahit libido</l>
<l>Cordis et perversa rapit voluntas,</l>
<l>Ut sequi tantum libeat, quod optat</l>
<l rend='indent'>Proprius ardor. </l>
<l>Flamma ni caeli radiet, salubri</l>
<l>Mentis expellat tenebras nitore</l>
<l>Labitur praeceps, per inane tristi</l>
<l rend='indent'>Volvitur aestu. </l>
<l>Aura divini potius calorem</l>
<l>Spiritus nostrum foveat, gubernet,</l>
<l>Temperet curas animi dolentis,</l>
<l rend='indent'>Dirigat actus. </l>
<l>Vita quam dulcis, patris aeviterni</l>
<l>Quam tenet virtus, tenuit, tenebit?</l>
<l>Arbitro tanto penetrare nescit</l>
<l rend='indent'>Noxius error. </l>
<pb id='s469' n='413'/>
<l>Legibus parere sacris iuvabit:</l>
<l>Muneris censere loco, voluntas</l>
<l>Nota si quando fuerit, securi</l>
<l rend='indent'>Subdere colla.</l>
<l>Pectus o felix nimis ac beatum,</l>
<l>Quod iugo suavi Domini cohaeret!</l>
<l>Aemuli castos imitemur ignes:</l>
<l rend='indent'>Frigus at obstat.</l>
</lg>
</div2>
<div2 id='ReLW.16.8' n='8' type='poem'>
<head>VIII. TERRENA STUDIA DESERENDA.</head>
<lg met='sapp'>
<l>An iugum possim tolerare durum,</l>
<l>Terra quod nostris umeris minatur</l>
<l>Ac dei legi nimium procaci</l>
<l rend='indent'>More resistit? </l>
<l>Haec iubet divos animo vereri,</l>
<l>Nemini, quamquam doleas, nocere,</l>
<l>Arbitro permittere cuncta iusto,</l>
<l rend='indent'>Vivere sancte. </l>
<l>Illa sed contra studio superbo</l>
<l>Fertur atque aurum cumulare suadet,</l>
<l>Commodum quaerit proprium, supremos</l>
<l rend='indent'>Ambit honores. </l>
<l>Ditior magna fieri nec horret</l>
<l>Labe vicini: mala quo cupido</l>
<l>Ducit et lucrum, sequitur volanti</l>
<l rend='indent'>Concita gressu. </l>
<l>Urbium clades, populi ruinae</l>
<l>Inde consurgunt, furor et rapinae</l>
<l>Martis insani, metuenda regum</l>
<l rend='indent'>Bella potentum. </l>
<pb id='s470' n='414'/>
<l>Inter has flammas subitosque casus</l>
<l>Vivimus maesti, morimur gementes:</l>
<l>Qui sibi tantum potuit vacare,</l>
<l rend='indent'>Crede beatum. </l>
<l>Praestat hoc nobis pietatis ardor,</l>
<l>Invidae plebis fuga, solitudo</l>
<l>Dulcis assueto, miseris voluptas</l>
<l rend='indent'>Libera curis. </l>
</lg>
</div2>
<div2 id='ReLW.16.9' n='9' type='poem'>
<head>IX. PROVIDENTIA DIVINA ASSERTA.</head>
<lg met='sapp'>
<l>Turba mortalis genio feroci </l>
<l>Saepe vesanis Superos lacessit</l>
<l>Questibus, miscet lacrimas, dolori</l>
<l rend='indent'>Laxat habenas.</l>
<l>Censet iniustos nimium beatos,</l>
<l>Opprimi contra misero labore,</l>
<l>Quos Themis, virtus probitasque sacro</l>
<l rend='indent'>Ubere nutrit.</l>
<l>Providam caeli negat inde mentem,</l>
<l>Cuncta fortunae tribuit vel astris:</l>
<l>Omnium rerum per inane credit</l>
<l rend='indent'>Semina volvi. </l>
<l>Lege non orbes stabili rotantur</l>
<l>Siderum, Phoebe variat nitorem</l>
<l>Et suis semper vicibus recurrunt</l>
<l rend='indent'>Frigus et aestas? </l>
<l>Nunc toga tellus viridi superbit,</l>
<l>Nunc tegit labem nivea latentem:</l>
<l>Tollitur vento pelagus nec umquam</l>
<l rend='indent'>Litora transit.</l>
<pb id='s471' n='415'/>
<l>Servat hunc natura modum, nec ignes</l>
<l>Deserunt fines nec aquae statutos:</l>
<l>Aeoli servos licet impotentes</l>
<l rend='indent'>Iussa coercent.</l>
<l>Ast homo solus fugit imperata,</l>
<l>Qui suo quondam arbitrio relictus :</l>
<l>Error abducit, vitiis voluntas</l>
<l rend='indent'>Servit iniqua.</l>
<l>Sed deus punit scelus et flagellis</l>
<l>Corripit crebris animum nocentem,</l>
<l>Donec ad sese revocet cadentum</l>
<l rend='indent'>Pectora caeca.</l>
<l>Qui manum spernunt tumidi paternam,</l>
<l>Numen exercet graviore clade:</l>
<l>Edomat morbis, tenebris, atroci</l>
<l rend='indent'>Carcere frangit.</l>
<l>Nuper ut stravit trepidum tyrannum</l>
<l>Et dies plures tenuit iacentem:</l>
<l>Expulit regno dominum superbum,</l>
<l rend='indent'>Terruit armis.</l>
<l>At pios clemens oculo faventi</l>
<l>Respicit, donat bona plura vivis,</l>
<l>Mortuos tandem placidae quietis</l>
<l rend='indent'>Sede reponit.</l>
</lg>
</div2>
<div2 id='ReLW.16.10' n='10' type='poem'>
<head>X. NUDUS AD ALTA TENDE.</head>
<lg met='sapp'>
<l>Omnibus rebus pete nudus astra:</l>
<l>Non amor te distineat nec auri</l>
<l>Abstrahat fulvi color aut cupido</l>
<l rend='indent'>Pectoris aegri. </l>
<pb id='s472' n='416'/>
<l>Neglegit, si quem tenerae venustas</l>
<l>Virginis blando rapuit calore,</l>
<l>Splendidi quem cura coquit metalli,</l>
<l rend='indent'>Sidera nescit.</l>
<l>Nocte quam caelum radiat serenum!</l>
<l>Quam micat Titan rutilante luce,</l>
<l>Nube dum nulla tegitur vel atra</l>
<l rend='indent'>Conditur umbra!</l>
<l>Terra quae promittit iners, caduca</l>
<l>Cuncta, momento peritura, caenum</l>
<l>Ac lutum, sordes gravidae refossae</l>
<l rend='indent'>Matris ab alvo.</l>
<l>Magna quos moles onerat, retardat,</l>
<l>Ne queant niti niveas ad aedes</l>
<l>Dura per montis iuga, summa divum</l>
<l rend='indent'>Visere tecta.</l>
<l>Liber hinc abscedit et expeditus,</l>
<l>Sarcina qui difficili haud laborat:</l>
<l>Transilit colles, superat cacumen,</l>
<l rend='indent'>Despicit ima.</l>
</lg>
</div2>
<div2 id='ReLW.16.11' n='11' type='poem'>
<head>XI. TEMPUS MATUTINUM.</head>
<lg met='alca'>
<l>Mane cum Titan radios micantes</l>
<l>Spargit Eois revolutus undis,</l>
<l rend='indent'>Surge, qui dormis, reverere lumen,</l>
<l rend='indent'>Discute somnum.</l>
<l>Nocte si culpae latebrosus horror</l>
<l>Forsan obrepit, minuit quietem,</l>
<l rend='indent'>Protinus fucos remove nocentes,</l>
<l rend='indent'>Nubila pelle.</l>
<pb id='s473' n='417'/>
<l>Alites festis oriente sole</l>
<l>Vocibus caeli Dominum salutant:</l>
<l rend='indent'>Aemulus turbam precibus canoram</l>
<l rend='indent'>Vincere disce. </l>
<l>Advoca divos, studiis ut adsint,</l>
<l>Provehant coeptum faciles laborem,</l>
<l rend='indent'>Liberum servent animum profani</l>
<l rend='indent'>Criminis umbra.</l>
<l>Sic dies decurret et omnis hora,</l>
<l>Ut dei semper memor in superbum</l>
<l rend='indent'>Haud cadas lapsum, vitiis propinquo</l>
<l rend='indent'>Tramite migres. </l>
</lg>
</div2>
<div2 id='ReLW.16.12' n='12' type='poem'>
<head>XII. MODESTIA RARA VIRTUS.</head>
<lg met='sapp'>
<l>Rarior corvo niveo videtur</l>
<l>Eruditus vir simul et modestus,</l>
<l>Qui sinu gaudens tacito fugacem haud</l>
<l rend='indent'>Ambit honorem. </l>
<l>Qui viam monstrat populo salutis,</l>
<l>Erigit cristas, micat inter astra:</l>
<l>In scholis tradens elementa prima</l>
<l rend='indent'>Cornua tollit. </l>
<l>Scita qui plebis, placitum senatus,</l>
<l>Iura praetoris, tabulas vetustas</l>
<l>Explicat, corrector amat vocari an</l>
<l rend='indent'>Arbiter orbis? </l>
<l>Altior cunctis medicus peritus</l>
<l>Eminet, curru vehitur per urbem,</l>
<l>Dum fugat morbos, colitur potentis</l>
<l rend='indent'>Numinis instar. </l>
<pb id='s474' n='418'/>
<l>Omnibus fastus studiis adhaeret:</l>
<l>Pauperes vates licet atque egeni</l>
<l>Efferunt se, Caelitibus propinqui</l>
<l rend='indent'>Nectare vivunt.</l>
<l>Interim non cura modestiae usquam:</l>
<l>Cum tamen nymphas reliquas decenti</l>
<l>Vincat haec forma, placeat nitore</l>
<l rend='indent'>Dulce trahenti.</l>
<l>Castitas praeclara quidem, sed absque</l>
<l>Hac iacet contempta: et amoena Pallas</l>
<l>Spernitur; ni sit comes ipsa, fumus</l>
<l rend='indent'>Surgit et error.</l>
</lg>
</div2>
<div2 id='ReLW.16.13' n='13' type='poem'>
<head>XIII. CONVERSIO S. PAULI APOSTOLI.</head>
<lg met='sapp'>
<l>Paulus in caedem properabat ardens:</l>
<l>Ad necem suadebat amor vetustae</l>
<l>Legis et caecus rapere innocentes</l>
<l rend='indent'>Impetus irae. </l>
<l>Vera si quos religio vocabat</l>
<l>Ad Crucis vexilla, trahi volebat</l>
<l>Vinculis ad supplicium vel arto</l>
<l rend='indent'>Carcere claudi. </l>
<l>Non tulit tantum Dominus tumorem:</l>
<l>Clara lux deiecit equo ferocem,</l>
<l>Densa sedit nox oculis et atris</l>
<l rend='indent'>Imbuit umbris. </l>
<l>Erigunt tandem comites: Damasci</l>
<l>Urbis antiquae subeunt penates.</l>
<l>Hic fidem Christi didicit, salutis</l>
<l rend='indent'>Lotus et unda. </l>
<pb id='s475' n='419'/>
<l>Spiritu plenus retudit superbos</l>
<l>Gentis Hebraeae domuitque fastus:</l>
<l>Inde verbi per populos et urbes</l>
<l rend='indent'>Semina sparsit. </l>
<l>Multa perpessum violenta numquam</l>
<l>Flagra terrebant, pelagi nec unda</l>
<l>Trux nec instantis facies tyranni,</l>
<l rend='indent'>Saeva vel arma. </l>
<l>Stabat immotus velut aestuanti</l>
<l>In mari rupes Superum favore:</l>
<l>Fortiter certans meruit coronam</l>
<l rend='indent'>Morte perennem. </l>
</lg>
</div2>
<div2 id='ReLW.16.14' n='14' type='poem'>
<head>XIV. PRAVA SOCIETAS.</head>
<lg met='sapp'>
<l>Quos ego motus hodie ciebo? </l>
<l>Quo pedes vergent oriente luce?</l>
<l>Quam viam carpent, vitiis remotam</l>
<l rend='indent'>Sive propinquam? </l>
<l>Abstine pravis sociis, nepotes</l>
<l>Perditos vita, Bromii clientes:</l>
<l>Adfricant labem niveis iniqui</l>
<l rend='indent'>Moribus hostes. </l>
<l>Qui picem tangit male curiosus,</l>
<l>Inquinat se: qui facibus perustis</l>
<l>Credulus fidit, chlamydem dolosus</l>
<l rend='indent'>Devorat ignis. </l>
<l>Maenadum qui se sapiens cohorti</l>
<l>Iungit, insanit simili furore:</l>
<l>Currit in silvas, celebrat licentis</l>
<l rend='indent'>Orgia Bacchi. </l>
<pb id='s476' n='420'/>
<l>Semivir si quem Cybeles sacerdos</l>
<l>Iussit ascribi numero suorum:</l>
<l>Assolet placare deam cruore,</l>
<l rend='indent'>Membra secare.</l>
<l>Si quis obscenos repetit poetas,</l>
<l>Foeda paulatim Cypridis libido</l>
<l>Frangit et mentem vetito calori</l>
<l rend='indent'>Cedere cogit.</l>
<l>Qui domi vixere diu beati,</l>
<l>Perdidit coetus subito malorum.</l>
<l>Ne tibi contingat idem, cavere</l>
<l rend='indent'>Suadeo, Mopse.</l>
</lg>
</div2>
<div2 id='ReLW.16.15' n='15' type='poem'>
<head>XV. FORMAE PRAESTANTIA.</head>
<lg met='sapp'>
<l>Est dei munus decus elegantis</l>
<l>Corporis, fulgor roseus genarum,</l>
<l>Lucis aeternae radius, micantis</l>
<l rend='indent'>Partus Olympi. </l>
<l>Dulcior vultus tenerae puellae</l>
<l>Sole post tristes nebulas et umbras</l>
<l>Nocte depulsa, redeunte nostrum</l>
<l rend='indent'>Rursus in orbem: </l>
<l>Suavior prati viridi nitore,</l>
<l>Floribus veris per amoena rura,</l>
<l>Frugibus flavae Cereris, rubenti</l>
<l rend='indent'>Pulchrior uva. </l>
<l>Durat hoc tantum, niveum pudoris</l>
<l>Quamdiu virgo retinet ligustrum:</l>
<l>Cum cadit, formae simul eminentis</l>
<l rend='indent'>Gratia cedit. </l>
<pb id='s477' n='421'/>
<l>Abditur nigro nemorum recessu,</l>
<l>Dum tumet venter, Pholoe, Dianam</l>
<l>Quae fuit quondam comitata, casto</l>
<l rend='indent'>Mota senatu.</l>
<l>Viva Vestae defoditur sacerdos,</l>
<l>Obtulit si quis vitium pudendum:</l>
<l>Roma sed luget metuitque poenas</l>
<l rend='indent'>Labis atroces.</l>
<l>Conde thesaurum laribus repostis;</l>
<l>Semper est dignus meliore cura:</l>
<l>Perditus nulla reparatur umquam</l>
<l rend='indent'>Arte vel astu.</l>
<l>Attamen vili pretio frequenter</l>
<l>Venditur numquam satis aestimandus</l>
<l>Diripit gemmas, spoliis superbit</l>
<l rend='indent'>Turpis adulter.</l>
</lg>
</div2>
<div2 id='ReLW.16.16' n='16' type='poem'>
<head>XVI. MUNDUS NON AMANDUS.</head>
<lg met='sapp'>
<l>Mundus est fallax, Epideme: cernis,</l>
<l>Credis expertus; tamen aula tentat</l>
<l>Iam senem: ruptis dubitas catenis</l>
<l rend='indent'>Liber abire. </l>
<l>Distinet nummi species inanis,</l>
<l>Spes alit largis opibus fruendi,</l>
<l>Principis delectat honor, faventi</l>
<l rend='indent'>Curia vultu. </l>
<l>Quamdiu durat facies theatri</l>
<l>Laeta, personam quoque sumis aptam:</l>
<l>Ora dum mutat, trepido remittit</l>
<l rend='indent'>Pectore scena. </l>
<pb id='s478' n='422'/>
<l>Qua semel lapsus, glacie recedis:</l>
<l>Antra, quis serpens tumido veneno</l>
<l>Incubat, longe refugis nec atra</l>
<l rend='indent'>Limina tangis. </l>
<l>Forsan exspectas meliora fata,</l>
<l>Mitius tempus, tua quo per orbem</l>
<l>Nota sit virtus, vehat et diserto</l>
<l rend='indent'>Carmine fama? </l>
<l>Si tibi contingat ab imperita</l>
<l>Plebe laudari, quid erit? Periti</l>
<l>Sibilo ludent. Diuturna numquam</l>
<l rend='indent'>Gloria terrae. </l>
</lg>
</div2>
<div2 id='ReLW.16.17' n='17' type='poem'>
<head>XVII. SECURA MEDIOCRITAS.</head>
<lg met='sapp'>
<l>Oderis maestos titulos, iuventus,</l>
<l>Oderis laetos etiam labores:</l>
<l>Opprimunt illi, nimis hi resolvunt</l>
<l rend='indent'>Gaudia mentis. </l>
<l>Semitam serva mediam: nec ibis</l>
<l>Inter obliquos strepitus et iras</l>
<l>Plebis atrocis, procerum nec alta</l>
<l rend='indent'>Culmina scandes. </l>
<l>Claudius vulgi iacuit furore</l>
<l>Nuper occisus, ruit a suprema</l>
<l>Arce Xanthippus, periit cruento</l>
<l rend='indent'>Vulnere Priscus. </l>
<l>Hic sui regis voluit tumorem</l>
<l>Celsius multo cumulare iusto:</l>
<l>Praemium belli tulit hinc iniqui</l>
<l rend='indent'>Aspera fata. </l>
<l>Aurea tutus mediocritate</l>
<l>Effugit casus dubios potentum:</l>
<l>Abstinet vili populi frementis</l>
<l rend='indent'>Murmure prudens. </l>
</lg>
</div2>
<div2 id='ReLW.16.18' n='18' type='poem'>
<pb id='s479' n='423'/>
<head>XVIII. AMICITIA VERA.</head>
<lg met='sapp'>
<l>Rebus incertis amor est probandus:</l>
<l>Verus an fallax animi medullis</l>
<l>Profluat, semper dubiis periclis</l>
<l rend='indent'>Cernere pronum. </l>
<l>Theseus non Pirithoum reliquit,</l>
<l>Praebuit sese Stygias ad undas</l>
<l>Usque sincerum comitem nec antra</l>
<l rend='indent'>Horruit Orci. </l>
<l>Haesit insano Pylades Oresti,</l>
<l>Saeva nec cari capitis Megaera</l>
<l>Vinculum rupit, potuit nec artos</l>
<l rend='indent'>Solvere nexus. </l>
<l>Haec fuit prisco species ab aevo</l>
<l>Candidae mentis, nivei favoris.</l>
<l>Vertit at nostrum, docuit dolosa</l>
<l rend='indent'>Pandere vela. </l>
<l>Quem tibi fidum reperis sodalem?</l>
<l>Hoc quidem verbis nimis arroganter</l>
<l>Quilibet iactat: nihil asserenti</l>
<l rend='indent'>Crede, Menalca. </l>
<l>Plura mendaci gerit ore vanus</l>
<l>Choerilus promissa: quid inde speres?</l>
<l>Decipi certum, nisi te benignus</l>
<l rend='indent'>Servet Apollo. </l>
<l>Ludit hanc mundus fragili theatro</l>
<l>Fabulam, spectator adest et actor:</l>
<l>Fallit hic plebem tumido paratu,</l>
<l rend='indent'>Ridet at ille. </l>
<pb id='s480' n='424'/>
<l>Moenibus cum nulla fides et agris</l>
<l>Firma sit, tentare polum decebit:</l>
<l>Omnibus novi Superos amicos</l>
<l rend='indent'>Foedere sancto. </l>
<l>Non erit posthac calor orbe nobis:</l>
<l>Conditor caeli mea flamma solus,</l>
<l>Qui regit, nutrit, fovet ac tuetur</l>
<l rend='indent'>Lege perenni. </l>
</lg>
</div2>
<div2 id='ReLW.16.19' n='19' type='poem'>
<head>XIX. VIRTUTES THEOLOGICAE.</head>
<lg met='sapp'>
<l>Sanctius nil crede fide, nihil spe</l>
<l>Dulcius, mentis nihil aestuantis</l>
<l>Suavius flamma: vehit haec beatam</l>
<l rend='indent'>Triga salutem. </l>
<l>Caritas sedem tamen eminentem</l>
<l>Vindicat: cedunt geminae sorores,</l>
<l>Perfici cum cuncta sciant per ipsam</l>
<l rend='indent'>Numme plenam. </l>
<l>Exulat livor procul hinc nec acri</l>
<l>Perfodit pectus stimulo cupido,</l>
<l>Non locum vindicta petit nec horror</l>
<l rend='indent'>Aemulus ambit. </l>
<l>Ferre pro Christo docet haec labores,</l>
<l>Vita dum durat, patiens, benigna:</l>
<l>Cladibus non atteritur nec ulla</l>
<l rend='indent'>Frangitur ira. </l>
<l>Spes, fides terris remanent, sed astra</l>
<l>Haec simul post fata subit, calenti</l>
<l>Semper accendens animos supremi</l>
<l rend='indent'>Igne parentis. </l>
<l>Spiritus nostros rege blanda virtus,</l>
<l>Turbidas exstingue odii favillas,</l>
<l>Aetheris donec superare colles</l>
<l rend='indent'>Excitet ardor. </l>
</lg>
</div2>
<div2 id='ReLW.16.20' n='20' type='poem'>
<pb id='s481' n='425'/>
<head>XX. POESIS NEGLECTA, QUIA CONTEMPTA.</head>
<lg met='sapp'>
<l>Musa, languescis senio vel astu</l>
<l>Taedium profers, quoniam labori</l>
<l>Rara merces, carminibus disertis</l>
<l rend='indent'>Gratia nulla? </l>
<l>Vile censetur studium poetae:</l>
<l>Iure consultis potius favetur,</l>
<l>Plurimum praebet medicina lucri,</l>
<l rend='indent'>Cingitur auro. </l>
<l>Ars suo quaevis pretio aestimatur:</l>
<l>Quae nihil rebus tribuit nec arcam</l>
<l>Implet argento, laribus recumbit</l>
<l rend='indent'>Pauper egenis. </l>
<l>Gloriae Caesar cupidus Maronem</l>
<l>Fovit Augustus: cecinit proinde</l>
<l>Rura, pastores, profugos penates,</l>
<l rend='indent'>Arma virumque. </l>
<l>Laeta Flacci Melpomene triumphat:</l>
<l>Larga Maecenas manibus benignis</l>
<l>Dona largitur: dapibus, Falerno</l>
<l rend='indent'>Mensa redundat. </l>
<l>Exulant nunc Pierides superbis</l>
<l>Turribus regum, quia nulla cura</l>
<l>Laudis ac famae: vitium ferocit,</l>
<l rend='indent'>Nummus amatur. </l>
</lg>
</div2>
<div2 id='ReLW.16.21' n='21' type='poem'>
<pb id='s482' n='426'/>
<head>XXI. PAX NULLA AUT RARA TERRIS.</head>
<lg met='sapp'>
<l>Grata pax fertur superis et imis</l>
<l>Incolis terrae, regione nostra</l>
<l>Sed diu nescit remanere: fastus</l>
<l rend='indent'>Trudit inanis. </l>
<l>Foedus in sanctum coeunt frequenter</l>
<l>Principes, leges statuunt salubres:</l>
<l>Censeas scriptas adamante numquam</l>
<l rend='indent'>Posse refigi. </l>
<l>Ira sed praeceps movet arma rursus:</l>
<l>Causa sit quamvis tenuis vel umbra,</l>
<l>Proelium surgit, misero rotantur</l>
<l rend='indent'>Turbine cives. </l>
<l>Motibus crebris agitatur orbis:</l>
<l>Plurimi servant odii venenum,</l>
<l>Quod suo diras solet excitare</l>
<l rend='indent'>Tempore flammas. </l>
<l>Bella nobiscum gerimus nec umquam</l>
<l>Tuta pax mentis residet cubili:</l>
<l>Pugnat adfectus, ratio resistens</l>
<l rend='indent'>Denique cedit. </l>
<l>Quaere, tranquilla statione caeli</l>
<l>Si frui poscis placida quiete:</l>
<l>Hic furor, luctus, timor et tumultus</l>
<l rend='indent'>Castra locarunt. </l>
</lg>
</div2>
<div2 id='ReLW.16.22' n='22' type='poem'>
<pb id='s483' n='427'/>
<head>XXII. PARVA NON SPERNENDA.</head>
<lg met='sapp'>
<l>Magnus evades minimo labore,</l>
<l>Si tuo regi fueris fidelis</l>
<l>Omnibus rebus: nihil anteponas,</l>
<l rend='indent'>Iussa sequaris. </l>
<l>Dignitas sit parva licet nec ullum</l>
<l>Hinc tibi credas decus adfuturum:</l>
<l>Maximum fructum capies, benignus</l>
<l rend='indent'>Provehet ardor. </l>
<l>Flamma scintilla tenui repente</l>
<l>Surgit ingens: terra movet retento</l>
<l>Aeoli servo, levis aura ponti</l>
<l rend='indent'>Concitat undas. </l>
<l>Flumen immensum modico profectum</l>
<l>Fonte decurrit, virides et arbor</l>
<l>Explicat ramos, tenero licet sit</l>
<l rend='indent'>Semine nata. </l>
<l>Parva qui spernit, vitio propinquus</l>
<l>Astat: in labem facili ruina</l>
<l>Decidet, si non meliora doctum</l>
<l rend='indent'>Servet Olympus. </l>
<l>Est fides praestanda operi minori</l>
<l>Semper, ut maiore habeare dignus.</l>
<l>Magna numquam perficiet tumor, cum</l>
<l rend='indent'>Neglegat ima. </l>
</lg>
</div2>
<div2 id='ReLW.16.23' n='23' type='poem'>
<pb id='s484' n='428'/>
<head>XXIII. PAUPERTAS LAETA.</head>
<lg met='sapp'>
<l>Pauperem duco sine nube vitam,</l>
<l>Laeta me semper facies beatum</l>
<l>Monstrat et nullis nebulis opacum</l>
<l rend='indent'>Sortis iniquae.</l>
<l>Non peto magnis opibus potiri,</l>
<l>Ambio nusquam dubios honores,</l>
<l>Non sequor turres procerum nec ampla</l>
<l rend='indent'>Atria regum.</l>
<l>Omnibus rebus cupit esse nudus,</l>
<l>Exui fastu simul impotenti,</l>
<l>Qui graves Christi meminit labores,</l>
<l rend='indent'>Vulnera, mortem.</l>
<l>Non ducem fortem decet aemulari</l>
<l>Milites, non discipulos magistrum,</l>
<l>Tanta cum merces tribuatur, aevo</l>
<l rend='indent'>Vita perenni?</l>
<l>Hinc premo vestigia mente constans,</l>
<l>Quae mihi signat patiens Redemptor:</l>
<l>Grata paupertas, honor ac voluptas</l>
<l rend='indent'>Taedia praestant.</l>
</lg>
</div2>
<div2 id='ReLW.16.24' n='24' type='poem'>
<head>XXIV. FORMA BONUM FRAGILE.</head>
<lg met='sapp'>
<l>Prisca te forma rapit eminenti,</l>
<l>Aspicis gemmas rutilas et aurum :</l>
<l>Omnibus gemmis species puellae</l>
<l rend='indent'>Maior et auro.</l>
<l>Emicat velo roseum labellum,</l>
<l>Lumen effulget geminis ocellis,</l>
<l>Quale nocturnis tenebris Dianae</l>
<l rend='indent'>Cornua spargunt.</l>
<pb id='s485' n='429'/>
<l>Quamdiu durat iubar istud oris?</l>
<l>Quamdiu nectunt laqueos capilli</l>
<l>Et genae dulci capiunt amantes</l>
<l rend='indent'>Flore pudoris?</l>
<l>Heu, bono fidis fragili, caduco</l>
<l>Niteris fulcro! Levis aura pulchrum</l>
<l>Concutit tectum vel acuta febris</l>
<l rend='indent'>Subruit aedes.</l>
<l>Scilicet flebis, procul isse primam</l>
<l>Gratiam vultus, cecidisse laetae</l>
<l>Pristinum frontis decus atque amoeni</l>
<l rend='indent'>Veris honorem.</l>
</lg>
</div2>
<div2 id='ReLW.16.25' n='25' type='poem'>
<head>XXV. MUNDI FALSITAS.</head>
<lg met='sapp'>
<l>Hospitem cernis procul advenire</l>
<l>(Se tibi carum ratus est futurum):</l>
<l>Turbide clamas: 'Laribus meis quid</l>
<l rend='indent'>Postulat amens?</l>
<l>Praestitit gratis nihil iste nobis,</l>
<l>Cum manus spectaret avara lucrum</l>
<l>Et scyphos nosset vacuare plenos</l>
<l rend='indent'>Guttur inane.'</l>
<l>Sed tuis postquam foribus propinquat,</l>
<l>Laetus occurris, digitis prehendis,</l>
<l>Pauperes, oras, subeat penates</l>
<l rend='indent'>Dulcis amicus.</l>
<l>Mollibus verbis iterum salutas,</l>
<l>Poculum vini veteris propinas,</l>
<l>Aedibus faustam tribuisse sortem</l>
<l rend='indent'>Gaudia iactas.</l>
<pb id='s486' n='430'/>
<l>Interim velles abiisse dudum,</l>
<l>Sermo quem blandus retinere tentat,</l>
<l>Lingua cui plaudit, fera mens abhorret,</l>
<l rend='indent'>Limine trudit.</l>
<l>Hic typus mundi. Facies amoena</l>
<l>Pectoris maesti nebulas recondit:</l>
<l>Abdit obscuras odii tenebras</l>
<l rend='indent'>Fronte serena.</l>
</lg>
</div2>
<div2 id='ReLW.16.26' n='26' type='poem'>
<head>XXVI. CAELESTE REGNUM.</head>
<lg met='sapp'>
<l>Civitas divum niveis lapillis</l>
<l>Virginum constructa, rubro cruore</l>
<l>Martyrum perfusa, dei micanti</l>
<l rend='indent'>Lumine plena.</l>
<l>Gemmeae portae tibi sunt, plateae</l>
<l>Aureae, muri simili metalli</l>
<l>Luce ditescunt, adamante scripta</l>
<l rend='indent'>Nomina regum.</l>
<l>Non ibi <corr sic='Titam' resp='transcriber'>Titan</corr> oritur caditve,</l>
<l>Luna nec vultum variare novit:</l>
<l>Fulget immensi regione sancta</l>
<l rend='indent'>Numinis ardor.</l>
<l>Nullus huc intrat sceleris vel atrae</l>
<l>Conscius labis sibi vel nocentis</l>
<l>Criminis consors: nihil inquinatum</l>
<l rend='indent'>Suscipit aula.</l>
<l>Purior claris animus sit undis,</l>
<l>Igne purgato melior sit auro,</l>
<l>Faece nulla vel vitio fatiscat:</l>
<l rend='indent'>Sit procul error.</l>
<l>Heu! quis hanc urbem poterit subire?</l>
<l>Quis sacras turres habitare caeli?</l>
<l>Quem vocat divinus amor, supremi</l>
<l rend='indent'>Gratia patris.</l>
</lg>
</div2>
<div2 id='ReLW.16.27' n='27' type='poem'>
<pb id='s487' n='431'/>
<head>XXVII. IGNAVIA PERICULIS EXCUTIENDA.</head>
<lg met='sapp'>
<l>Sic pigrum torpor retinet Cratonem,</l>
<l>Ut manus ori neget admovere,</l>
<l>Sit cibi quamvis avidus, Falerni</l>
<l rend='indent'>Munera poscat. </l>
<l>Utitur <orig reg='socors'>secors</orig> opera Camillae,</l>
<l>Quae dapes in frusta secat ministrans,</l>
<l>Nutrit ut nidos teneros volucris,</l>
<l rend='indent'>Pabula defert. </l>
<l>Fictus istam mollitiem tumultus</l>
<l>Frangat et Martem simulet propinquum</l>
<l>Moenibus, nudo gladio penates</l>
<l rend='indent'>Miles oberret: </l>
<l>Deseret mensam trepidus, cubili</l>
<l>In locum tutum fugiet citatis</l>
<l>Gressibus velox, timor addet alas,</l>
<l rend='indent'>Crura volabunt. </l>
<l>Sic iners est discutienda vita,</l>
<l>Otium diversa pericla rumpant:</l>
<l>Ire quo discat pedibus, labori</l>
<l rend='indent'>Subdere membra. </l>
</lg>
</div2>
<div2 id='ReLW.16.28' n='28' type='poem'>
<head>XXVIII. D. PETRUS RUPES ET FUNDAMENTUM ECCLESIAE.</head>
<lg met='sapp'>
<l>Petra nobis firma Petrus, columna </l>
<l>Numinis templo stabilis, quietis</l>
<l>Causa securae, superanda nullo</l>
<l rend='indent'>Turbine rerum:</l>
<l>Sive prorumpant Acheronte dira</l>
<l>Monstra seu bellum moveant gigantes</l>
<l>Sive consurgant tumidi tyranni,</l>
<l rend='indent'>Omnia vertant.</l>
<pb id='s488' n='432'/>
<l>Nullus hanc rupem violabit Auster</l>
<l>Prodiens taetris Erebi cavernis,</l>
<l>Nullus effringet furor aut cruenti</l>
<l rend='indent'>Proelia Martis. </l>
<l>Tuta promissis Domini perennat</l>
<l>Nec timet motas pelagi procellas,</l>
<l>Legibus subdit placidis Olympi</l>
<l rend='indent'>Effera colla. </l>
<l>Siderum felix regio per istam</l>
<l>Omnibus petram venit expetenda:</l>
<l>Hac iter tritum, Stygias aberrans</l>
<l rend='indent'>Ducit ad umbras. </l>
</lg>
</div2>
<div2 id='ReLW.16.29' n='29' type='poem'>
<head>XXIX. PECCATA CAPITALIA.</head>
<lg met='sapp'>
<l>Monstra, quae terras habitare cernis,</l>
<l>Turribus celsis, laribus morari</l>
<l>Vilibus, nobis gravium malorum</l>
<l rend='indent'>Causa feruntur.</l>
<l>Sunt vapor mentis tumidae atque avari</l>
<l>Pectoris sordes, Veneris cupido,</l>
<l>Torpor, ira atque invidiae venenum,</l>
<l rend='indent'>Ardor edendi.</l>
<l>Haec tenent regnum, dominantur orbe,</l>
<l>Exulat virtus animi modesti,</l>
<l>Caritas friget, fidei vetustae</l>
<l rend='indent'>Gratia fugit. </l>
<l>Sola spes lactat miseros penates,</l>
<l>Trudit ignavum domibus soporem,</l>
<l>Ut suis rebus vigilare possit,</l>
<l rend='indent'>Damna cavere.</l>
<pb id='s489' n='433'/>
<l>Alget at prorsus pietas profanis</l>
<l>Mersa curarum studiis et Orco</l>
<l>Prospicit taetro scelerum propago,</l>
<l rend='indent'>Sidera terret. </l>
<l>Heu quis e tanto eripiet periclo?</l>
<l>Quando cessabit vitii potestas?</l>
<l>Quando discedam tenues in auras</l>
<l rend='indent'>Corpore liber? </l>
</lg>
</div2>
<div2 id='ReLW.16.30' n='30' type='poem'>
<head>XXX. POESIS INNOCENS.</head>
<lg met='sapp'>
<l>Allicit mendax animum poesis, </l>
<l>Fabulae priscae, monumenta Graia :</l>
<l>Iungis aeterni Satyris protervis</l>
<l rend='indent'>Arma Maronis. </l>
<l>Arguis mores salibus facetis</l>
<l>Et iuventutis teneros furores,</l>
<l>Quos puer nudus facibus, sagittis</l>
<l rend='indent'>Laedit et urit. </l>
<l>'Abstine Musa senior dicaci'</l>
<l>Clamat Alcestis, ,tumulo propinquus</l>
<l>Abstine sermone parum decenti,</l>
<l rend='indent'>Parce labori.' </l>
<l>Innocenti Melpomene calore</l>
<l>Hactenus pinxit faciem probrosam</l>
<l>Orbis et ficto populum, tyrannos</l>
<l rend='indent'>Nomine lusit. </l>
<pb id='s490' n='434'/>
<l>Conscius culpae monitum sequatur:</l>
<l>Quod latet fibris, scelerum venenum</l>
<l>Evomat, virtute sibi faventem</l>
<l rend='indent'>Reddat Olympum.</l>
<l>Carminis finis fuit iste nostri:</l>
<l>Nemini damnum, sed opem iocosus</l>
<l>Adferat versus, vitiis vetustis</l>
<l rend='indent'>Liberet omnes.</l>
</lg>
</div2>
</div1>
<div1 id='ReLW.17' n='17' type='book'>
<pb id='s491'/>
<head>SILVARUM LIBER XII.</head>
<div2 id='ReLW.17.1' n='1' type='poem'>
<pb id='s492'/>
<gap desc='blank space' resp='sampling'/>
<pb id='s493'/>
<head>I. MORS OMNIBUS IMMINET.</head>
<lg met='sapp'>
<l>Ibimus, qua primus Abel cucurrit</l>
<l>Semita, qua posteritas Adami</l>
<l>Currit et curret: properante gressu</l>
<l rend='indent'>Meta tenetur. </l>
<l>Non diu morbis fragilis resistet</l>
<l>Testa membrorum, luteam revolvet</l>
<l>Amphoram letum, tumulo iacebunt</l>
<l rend='indent'>Arida frusta. </l>
<l>Fictili numquam diuturna vasi</l>
<l>Vita nec vitrum, licet emicanti</l>
<l>Luce splendescat, brevis hora transit.</l>
<l rend='indent'>Tempora parcunt. </l>
<l>Quidquid e terrae gremio tumenti</l>
<l>Nascitur, quamvis niteat, caducum,</l>
<l>Nescit aetatem nec amica divum</l>
<l rend='indent'>Munera ferre. </l>
<l>Spiritum cur quis capit arrogantem</l>
<l>Editus caeno? faciem superbam</l>
<l>Induit, cum sit miseranda saevae</l>
<l rend='indent'>Victima mortis? </l>
<l>Frangitur casu, teritur vel usu</l>
<l>Urceus; sic sors tua, Nicodeme:</l>
<l>Occidis morbo, gladio vel hostis</l>
<l rend='indent'>Confodit artus. </l>
<l>Inde momentis animum repurga</l>
<l>Omnibus, magnum reverere numen,</l>
<l>Corpus ut sancto luteum relinquas</l>
<l rend='indent'>Fine beatus. </l>
</lg>
</div2>
<div2 id='ReLW.17.2' n='2' type='poem'>
<pb id='s494' n='438'/>
<head>II. MONITA NOCTURNA.</head>
<lg met='sapp'>
<l>Quis fores nostras digitis tenellis</l>
<l>Nocte pulsavit decimam sub horam,</l>
<l>Cum forent dudum placido sopore</l>
<l rend='indent'>Membra soluta? </l>
<l>An meus pridem tacitas ad undas</l>
<l>Ibycus cessit vel avara Chloris?</l>
<l>Imminet Flacci nivei sodalis</l>
<l rend='indent'>Flebile fatum? </l>
<l>Admonet forsan populus silentum,</l>
<l>Deseram terras et avita rura,</l>
<l>Sedibus caeli liquido receptus</l>
<l rend='indent'>Lumine pascar? </l>
<l>Mortuus vel poscit opem Cleander,</l>
<l>Ut leves noxae precibus pientur,</l>
<l>Abluat sanguis Domini cruenta</l>
<l rend='indent'>Vulnera mentis? </l>
<l>Quidquid id tandem fuerit, iuvabit</l>
<l>Corde ferventi meminisse, quos vel</l>
<l>Abstulit letum vel adhuc amicos</l>
<l rend='indent'>Patria nutrit. </l>
</lg>
</div2>
<div2 id='ReLW.17.3' n='3' type='poem'>
<head>III. SCELUS POENA SEQUITUR.</head>
<lg met='sapp'>
<l>Quindecim lustris Meliboeus egit</l>
<l>Lubricam vitam, vitiosa suasit</l>
<l>Omne consuetudo nefas, amores,</l>
<l rend='indent'>Furta, rapinas.</l>
<l>Tuta non magna luit urbe virgo,</l>
<l>Si tamen blandis oculis niteret,</l>
<l>Et minus coniunx roseis labellis,</l>
<l rend='indent'>Fronte decora.</l>
<pb id='s495' n='439'/>
<l>Quidquid aspectu placuit, penates</l>
<l>Ad suos vertit piceata dextra:</l>
<l>Aeris, argenti cumulus superbus</l>
<l rend='indent'>Sicut et auri. </l>
<l>Ast ubi ferrum? Tenuit satelles:</l>
<l>In caput tandem miseri retorsit.</l>
<l>Liberam sic asseruit profano</l>
<l rend='indent'>Pondere terram. </l>
<l>Quid scelus iuvit tremulam senectam?</l>
<l>Rapta quid cari thalamis mariti</l>
<l>Uxor? Ut poenas Acheronte diras</l>
<l rend='indent'>Solvat adulter! </l>
<l>Carmen hoc ornet tumulum tyranni:</l>
<l>Criminis foedi iacet hic cadaver;</l>
<l>Quisquis es puris manibus, procul re-</l>
<l rend='indent'>Cede viator. </l>
</lg>
</div2>
<div2 id='ReLW.17.4' n='4' type='poem'>
<head>IV. ENCOMIUM S. IOSEPHI.</head>
<lg met='sapp'>
<l>Quem virum suades celebrare, Clio,</l>
<l>Cuius in laudes animare plectrum,</l>
<l>Desidem pulsare lyram? quis alto</l>
<l rend='indent'>Venit Olympo? </l>
<l>Novimus numen latuisse nostri</l>
<l>Corporis tectum nebula vel umbra,</l>
<l>Paene per septem coluisse terras</l>
<l rend='indent'>Lustra rebelles. </l>
<l>Quis dei custos stabulo iacentis?</l>
<l>Quis fugae rector, trepidus tyrannus</l>
<l>Caede dum saevit, cupit innocentem</l>
<l rend='indent'>Tradere leto? </l>
<pb id='s496' n='440'/>
<l>Astitit Iosephus, ab imminenti</l>
<l>Reddidit tutum Dominum periclo:</l>
<l>Patriam liquit, petiit vetusta</l>
<l rend='indent'>Regna Canopi. </l>
<l>Iste quam felix fuit ac beatus</l>
<l>Inter heroas, cui Conditorem</l>
<l>Bracchiis sanctum licuit tenere,</l>
<l rend='indent'>Stringere nexu! </l>
<l>Paruit magni suboles Tonantis,</l>
<l>Quem patrem blando totiens vocavit</l>
<l>Ore subridens, teneris labellis</l>
<l rend='indent'>Basia figens. </l>
<l>Tale quid summi generis propago</l>
<l>Caesarum vidit veterumve regum,</l>
<l>Carne vestitum quibus est negatum</l>
<l rend='indent'>Cernere numen? </l>
<l>Quod duces numquam potuere clari</l>
<l>Sanguinis, solus meruit fideli</l>
<l>Obsequi cultu, meruit calenti</l>
<l rend='indent'>Plenus amore. </l>
</lg>
</div2>
<div2 id='ReLW.17.5' n='5' type='poem'>
<head>V. PRECES CONTRA STYGIAS FRAUDES.</head>
<lg met='sapp'>
<l>Plebis adflictae miserere numen.</l>
<l>Quae tibi devota frequentat aras,</l>
<l>Legibus paret, precibus modestis</l>
<l rend='indent'>Sidera pulsat.</l>
<l>Invidi technas Erebi coerce:</l>
<l>Daemonum dextra valida retunde</l>
<l>Machinas crebras, Acherontis atras</l>
<l rend='indent'>Disice fraudes.</l>
<pb id='s497' n='441'/>
<l>Dum subit virus tacitos recessus</l>
<l>Pectoris missum Stygiis ab antris,</l>
<l>Pellicit sensus tumor aut libido,</l>
<l rend='indent'>Siste ruentes. </l>
<l>Frugibus cantu magico ministri</l>
<l>Adferunt Orci nocumenta dira,</l>
<l>Grandinem, nimbos, tonitru ciere</l>
<l rend='indent'>Aere sueti: </l>
<l>Membra funestis agitare morbis,</l>
<l>Coniugum castum violare foedus,</l>
<l>Colchicis herbis furiare mentem:</l>
<l rend='indent'>Discute fumos. </l>
<l>Conditor rerum, tibi servit unda,</l>
<l>Astra cum terra: quid opus labore?</l>
<l>Unico nutu potes impotentem</l>
<l rend='indent'>Sternere turbam. </l>
<l>In tuo regno pateris cohortes</l>
<l>Impias mactare, ferire telis?</l>
<l>E solo pulsas Phlegethontis imo</l>
<l rend='indent'>Merge profundo. </l>
<l>Audior? fallax vel imago ludit?</l>
<l>Spiritus migrant regione nostra.</l>
<l>Sint deo grates, prohibet profanos</l>
<l rend='indent'>Aedibus hostes. </l>
</lg>
</div2>
<div2 id='ReLW.17.6' n='6' type='poem'>
<head>VI. NEC MALA NEC BONA SEMPER DURANT.</head>
<lg met='sapp'>
<l>Siderum felix modo lumen ardet, </l>
<l>Praebet infaustum modo se ac sinistrum,</l>
<l>Laeta nam suetis vicibus recurrunt,</l>
<l rend='indent'>Tristia suetis.</l>
<l>Dum dies curru volat incitato,</l>
<l>Nubilas horas vehit ac serenas,</l>
<l>Donec immortalem animam resolvat</l>
<l rend='indent'>Corpore Clotho.</l>
<pb id='s498' n='442'/>
<l>Si mari Nereus placido quiescit,</l>
<l>Non diu tranquilla iacebit unda;</l>
<l>Nec timet semper Boream vel Austrum</l>
<l rend='indent'>Litore puppis; </l>
<l>Aeolus fluctus cieat, frementi</l>
<l>Excitet diras pelago procellas:</l>
<l>Vela dat ventis, peregrina tentat</l>
<l rend='indent'>Visere rura. </l>
<l>Germinat glaeba viridi cicuta</l>
<l>Et rosas incingit acuta spina,</l>
<l>Erigit lauros caput inter atra</l>
<l rend='indent'>Fronde cypressus. </l>
<l>Iuppiter quamvis sit amore praestans,</l>
<l>Mittit iratus iaculante fulmen</l>
<l>Dextera, qua saepe solet beatas</l>
<l rend='indent'>Reddere gentes. </l>
<l>Alea Martis varia frequenter</l>
<l>Occupat famam generosa virtus,</l>
<l>Foedus interdum trepidantis aestus</l>
<l rend='indent'>Pectoris arcet. </l>
<l>Arte vincendi dubia quod armis</l>
<l>Victor acquirit, redit ad priorem</l>
<l>Proelio fractum dominum iuvante</l>
<l rend='indent'>Numine divum. </l>
<l>Sortis hinc est lusus Homo ac voluptas:</l>
<l>Mater huic natura, noverca at illi;</l>
<l>Gignit heroas simul et timendos</l>
<l rend='indent'>Edit abortus. </l>
<l>Omne confusum; mare quod tenet vel</l>
<l>Terra, versat mira vicissitudo,</l>
<l>Lubrica Fortuna rota vagis sic</l>
<l rend='indent'>Gressibus errat, </l>
<l>Pertinax bellum sociare paci</l>
<l>Et neci vitam, tenebris nitorem,</l>
<l>Gaudium poenae, illecebras dolori,</l>
<l rend='indent'>Nubila luci. </l>
<pb id='s499' n='443'/>
<l>Somnium mendax et inanis umbra,</l>
<l>Sive sors adversa sit aut secunda,</l>
<l>Censeat si quis variare numquam,</l>
<l rend='indent'>Figere clavum: </l>
<l>Aspici gaudet facie dolosa,</l>
<l>Ore iam blando, iam iterum minaci.</l>
<l>Fallitur, quisquis metuit ferocem aut</l>
<l rend='indent'>Sperat amicam. </l>
<l>Astra cum languere vides, quid horres?</l>
<l>Semper haud maestis facibus micabunt.</l>
<l>Bruma cessabit, tepidi redibit</l>
<l rend='indent'>Gratia veris. </l>
</lg>
</div2>
<div2 id='ReLW.17.7' n='7' type='poem'>
<head>VII. CONTEMPTUS HUMANAE VANITATIS.</head>
<lg met='sapp'>
<l>Culmini dum praecipites ruinas</l>
<l>Cerno vicinas, dubios honores,</l>
<l>Lubricum fastum, procerum tumorem</l>
<l rend='indent'>Spernere disco. </l>
<l>Imminet fulmen laribus superbis,</l>
<l>At casis parcit; vehemens et Austri</l>
<l>Vis quatit quercum, fragilis tumultum</l>
<l rend='indent'>Nescit arundo. </l>
<l>Vita dum durat, bona sors avara</l>
<l>Impari censu tribuit, sed aequat</l>
<l>Cuncta mors: condit tenui sepulcro</l>
<l rend='indent'>Corpora nuda. </l>
<l>Cum senis nos cymba vehet Charontis</l>
<l>Ditis ad limen, quid opes avitae,</l>
<l>Quid genus clarum? Famulis locus, qui</l>
<l rend='indent'>Regibus, idem. </l>
<pb id='s500' n='444'/>
<l>Aureum frustra diadema iactat</l>
<l>Aulicus fulgor Tyriamve lanam:</l>
<l>Nascitur servus similis tyranno,</l>
<l rend='indent'>Plorat uterque. </l>
<l>Dignitas est ambitiosa flamma,</l>
<l>Quae statim vanescit, et aura fallax:</l>
<l>Stirpe sublimi satus inter ossa</l>
<l rend='indent'>Rustica dormit. </l>
<l>Inde subduco mea vela ponto:</l>
<l>Tendit ad tutum lacerata portum</l>
<l>Pinus et sistit trepidum quieto</l>
<l rend='indent'>Litore cursum. </l>
<l>Orbis errores licet hic videre</l>
<l>Et sacros divum memorare fastos</l>
<l>Ac faces spectare poli micanti</l>
<l rend='indent'>Sidera mundo. </l>
</lg>
</div2>
<div2 id='ReLW.17.8' n='8' type='poem'>
<head>VIII. MATERNAE LINGUAE NEGLECTUS.</head>
<lg met='sapp'>
<l>Pluribus linguis operam, Melisse,</l>
<l>Sedulam praestas: quod Arabs, Hebraeus,</l>
<l>Persa, Chaldaeus, Syrus ac Pelasgus</l>
<l rend='indent'>Garrit, adoras. </l>
<l>Interim sermo patrius labore</l>
<l>Dignus est nullo? studium negatur,</l>
<l>Usa quo mater teneris labellis</l>
<l rend='indent'>Basia fixit? </l>
<l>Verba, quae tecum prope nata, certe</l>
<l>Quis primis loqui didicisti ab annis,</l>
<l>Spernis et praefers peregrina nostris</l>
<l rend='indent'>Dicta vel aequas. </l>
<pb id='s501' n='445'/>
<l>Quid tibi mentis? meliora censes,</l>
<l>Quae procul terris veniunt remotis,</l>
<l>Quas rigat Ganges, Tigris aut amoenus</l>
<l rend='indent'>Lambit Hydaspes? </l>
<l>Quaelibet tellus sua dona iactet:</l>
<l>Nitimur nos eloquio diserto,</l>
<l>Si velis vires, decus et nitorem</l>
<l rend='indent'>Noscere linguae. </l>
</lg>
</div2>
<div2 id='ReLW.17.9' n='9' type='poem'>
<head>IX. AULAE LAUS ET VITUPERIUM.</head>
<lg met='sapp'>
<l>Aula virtutis solet esse sedes,</l>
<l>Si sacrae princeps pietatis heres</l>
<l>Crimen expellit, proceres profanis</l>
<l rend='indent'>Moribus arcet. </l>
<l>Suevit at dici vitii theatrum,</l>
<l>Si favet rector sceleri, ministros</l>
<l>Evehit vafros, dubiis protervos</l>
<l rend='indent'>Artibus ornat. </l>
<l>Ista, quod suadere calumniator</l>
<l>Aut adulator solitus dolosis</l>
<l>Fraudibus, prona bibit aure vecors,</l>
<l rend='indent'>Ardet et odit. </l>
<l>Suaviter caelestibus obsecundans</l>
<l>Illa mandatis, patitur, quod obstet</l>
<l>Legibus sanctis, nihil, aut tumore</l>
<l rend='indent'>Peccet inani. </l>
<l>Regiae limen iuvenis frequenta,</l>
<l>Si probam cernis sine labe: disce,</l>
<l>Publicis quae muneribus gerendis</l>
<l rend='indent'>Cura sit apta. </l>
<pb id='s502' n='446'/>
<l>Si vides rerum sterilem bonarum,</l>
<l>Deditam tricis, avidam furoris,</l>
<l>Protinus migra: celeri relinque</l>
<l rend='indent'>Atria gressu.</l>
<l>Cum tamen nullam reperire possis,</l>
<l>Iussa quae caeli cupide sequatur,</l>
<l>Assero prudens procul abstinere</l>
<l rend='indent'>Turribus altis.</l>
</lg>
</div2>
<div2 id='ReLW.17.10' n='10' type='poem'>
<head>X. COMETES.</head>
<lg met='sapp'>
<l>Crine fatali populis minatur</l>
<l>An duci magno potius cometes?</l>
<l>Quem monet caelum? cui flamma fulget</l>
<l rend='indent'>Aethere summo? </l>
<l>Si canunt verum veteres poetae,</l>
<l>Visa numquam stella coma tremenda,</l>
<l>Quae lucem vel non fera nuntiaret</l>
<l rend='indent'>Proelia terris. </l>
<l>Expia mortale genus nocentem</l>
<l>Pectoris labem, remove cruentum</l>
<l>Criminum virus: retrahet flagellum</l>
<l rend='indent'>Arbiter orbis, </l>
<l>Bistonum vel viset agros et urbes</l>
<l>Dissitas longe regione nostra,</l>
<l>Cladibus Thraces feriet rebelles</l>
<l rend='indent'>Dextera vindex. </l>
<l>Quidquid at tandem fuerit, tremiscit</l>
<l>Luna coniunctas aquilas leoni:</l>
<l>Saepe constantes metuit cohortes,</l>
<l rend='indent'>Pallida fugit. </l>
<l>Da, pater divum, superare ferro</l>
<l>Impias gentes, resecare ritus</l>
<l>Barbaros, atras tenebras micanti</l>
<l rend='indent'>Pellere luce. </l>
</lg>
</div2>
<div2 id='ReLW.17.11' n='11' type='poem'>
<pb id='s503' n='447'/>
<head>XI. NAUFRAGIUM CAELESTIS AMORIS.</head>
<lg met='sapp'>
<l>Credo prudens Oceano me amoris,</l>
<l>Dirigo pinum liquidas per undas,</l>
<l>Donec optato potiar secundis</l>
<l rend='indent'>Litore ventis.</l>
<l>Mens quidem crebris agitur procellis</l>
<l>(Haec ratis nostra est): Boreas et Auster</l>
<l>Invicem certant, metus ac cupido</l>
<l rend='indent'>Bella lacessunt.</l>
<l>Sunt aquae nostris oculis cadentes,</l>
<l>Quis iuventutis fatuos furores</l>
<l>Mergimus fletu: scopuli, charybdis</l>
<l rend='indent'>Improba vita. </l>
<l>Quas ad oras perveniet carina?</l>
<l>Herculis metam statuam columnas?</l>
<l>Longius me flamma dei potentis</l>
<l rend='indent'>Tendere iussit.</l>
<l>Inde sublimes proceres Olympi</l>
<l>Oro, succurrant: miseris periclis</l>
<l>Emant puppim, tumidum feratur</l>
<l rend='indent'>Tuta per aequor. </l>
<l>Quid tamen cerno vel imago nostros</l>
<l>Decipit sensus vel amica ludit</l>
<l>Turbido ponto species et ad se</l>
<l rend='indent'>Pellicit alnum? </l>
<l>Ardor aeternus pelago fremente</l>
<l>Victor incedit, vocat imminenti</l>
<l>Fluctuum navim cumulo trementem,</l>
<l rend='indent'>Suscitat auras, </l>
<pb id='s504' n='448'/>
<l>Lene quae spirant et opem ministrant</l>
<l>Sponsi ad amplexus avide volanti,</l>
<l>Ut iaci possit mediis in undis</l>
<l rend='indent'>Ancora firma. </l>
<l>Audio vocem: properare certum:</l>
<l>Concitum cursum nihil impedire</l>
<l>Ausit invisisque moris amantis</l>
<l rend='indent'>Fallere curas. </l>
<l>Numinis iam specto genas micantes,</l>
<l>Iam iubar frontis niveum serenae:</l>
<l>Sideris vincit radios diurni,</l>
<l rend='indent'>Lumina noctis. </l>
<l>Haud peto portum, teneo meum cor,</l>
<l>Gratior terra maris ira moti:</l>
<l>Fluctibus mergi iuvat, aestuanti</l>
<l rend='indent'>Vertice volvi. </l>
</lg>
</div2>
<div2 id='ReLW.17.12' n='12' type='poem'>
<head>XII. NIHIL IMPETU AGENDUM.</head>
<lg met='sapp'>
<l>Thracius vates Stygiis cavernis </l>
<l>Coniugem quaerit, cithara ferocem</l>
<l>Placat et Ditem, Lachesis renodat</l>
<l rend='indent'>Stamina rupta.</l>
<l>Sed nimis, ne respiceret recedens</l>
<l>Dura lex est visa, rosas genarum,</l>
<l>Luminum blandum iubar intueri</l>
<l rend='indent'>Coepit et ora.</l>
<l>Quem tibi luctum feret ardor iste,</l>
<l>Dum brevi dulcem cohibere nescis</l>
<l>Temporis flammam spatio, doloso</l>
<l rend='indent'>Fidis amori? </l>
<pb id='s505' n='449'/>
<l>Protinus tristes reditura numquam</l>
<l>Uxor ad manes trahitur, iubente</l>
<l>Cogitur rursus miserum maritum</l>
<l rend='indent'>Linquere fato. </l>
<l>Aestuans quae damna parit cupido?</l>
<l>Omnibus rebus modus est: aberrat,</l>
<l>Cuncta qui praeceps agit et furenti</l>
<l rend='indent'>Carpitur igne. </l>
</lg>
</div2>
<div2 id='ReLW.17.13' n='13' type='poem'>
<head>XIII. FEMINARUM INCONSTANTIA.</head>
<lg met='sapp'>
<l>Somnias crebro, Philotime, sponsam</l>
<l>Non tibi servare fidem nec igne,</l>
<l>Saepe quem promisit, amoris ullo</l>
<l rend='indent'>Amplius uri. </l>
<l>Forte mendax suspicio recurrit:</l>
<l>Morpheus formas varias ciere</l>
<l>Suevit et curis onerare flagrans</l>
<l rend='indent'>Pectus iniquis. </l>
<l>Nox refert, quoscumque dies labores</l>
<l>Sustinet: sacrae studium Minervae,</l>
<l>Turbidos aestus animi, dolores</l>
<l rend='indent'>Corporis aegri. </l>
<l>An sopor pingit speciem procacem</l>
<l>Feminae, verna levioris aura,</l>
<l>Nube quae caeli faciem serenam</l>
<l rend='indent'>Mutat et imbre? </l>
<l>Nolo divinare. Prius dehiscat</l>
<l>Terra, quam credam facilem puellam</l>
<l>Turpibus probris veteris caloris</l>
<l rend='indent'>Prodere foedus. </l>
<pb id='s506' n='450'/>
<l>Te tamen prudens moneo, iuventae</l>
<l>Ne nimis fidas. Mulier frequenter</l>
<l>Cordis est duri, precibus vel irae</l>
<l rend='indent'>Credere nescit,</l>
<l>Vela sed vertit cupide, secundi</l>
<l>Dum vocant venti. Reperire plures</l>
<l>Mobili possis animo, fideli</l>
<l rend='indent'>Cernere paucas.</l>
</lg>
</div2>
<div2 id='ReLW.17.14' n='14' type='poem'>
<head>XIV. AGENDUM, DUM VIGET IUVENTUS.</head>
<lg met='sapp'>
<l>Aeolus laxat sua claustra ventis,</l>
<l>Concutit silvas Aquilonis horror,</l>
<l>Saeviunt tristes pelago procellae,</l>
<l rend='indent'>Aequora tollunt. </l>
<l>Frigido se vestit hiems amictu,</l>
<l>Scilicet dura glacie, pruinis,</l>
<l>Rura sparguntur nivibus, relucet</l>
<l rend='indent'>Undique candor. </l>
<l>Stringitur flumen gelidis catenis :</l>
<l>Quo prius naves ierant frequentes,</l>
<l>Nunc vehit currus patiente dorso</l>
<l rend='indent'>Pondera quaevis. </l>
<l>Temporis fructus sterilis nec optat</l>
<l>Nec metit quisquam: labor est inanis,</l>
<l>Si colas agros, nihil inde lucri</l>
<l rend='indent'>Percipis umquam. </l>
<l>Hora dum flores gremio reducit</l>
<l>Abditos telluris, amoena surgit</l>
<l>Vere tempestas: teneram iuventam</l>
<l rend='indent'>Provocet ardor. </l>
<pb id='s507' n='451'/>
<l>Ut velit primis operam diebus,</l>
<l>Moribus sanctis adhibere, culpas</l>
<l>Noxias casta resecare mente,</l>
<l rend='indent'>Numen amare.</l>
<l>Gressibus maestum senium citatis</l>
<l>Imminet, quo non licet esse gnavum</l>
<l>Nec libet; fessi prohibent laborem</l>
<l rend='indent'>Corporis artus.</l>
</lg>
</div2>
<div2 id='ReLW.17.15' n='15' type='poem'>
<head>XV. INGENTIUM PRAEDIORUM CUPIDO.</head>
<lg met='sapp'>
<l>Ambit ingentes Meliboeus agros,</l>
<l>Quos aret bobus minimum trecentis</l>
<l>Et greges pascat pecudum propinquis</l>
<l rend='indent'>Collibus Istro, </l>
<l>Nutriat pisces lacubus receptos,</l>
<l>Colligat flores apibus fovendis,</l>
<l>Arbores plantet, volucrum cohors quis</l>
<l rend='indent'>Laeta moretur. </l>
<l>Inclito par esse cupit dynastae,</l>
<l>Praediis felix, opibus beatus,</l>
<l>Prole fecundus, procerum sodalis,</l>
<l rend='indent'>Regis amicus. </l>
<l>Rura sed dum magna nimis requirit</l>
<l>Finibus nec se cohibet paternis,</l>
<l>Mole quam dura premit arrogantem</l>
<l rend='indent'>Aes alienum! </l>
<l>Quos emit campos et amoena Tempe,</l>
<l>Ocius vendet pretio minore:</l>
<l>Triste paupertas vacua crumena</l>
<l rend='indent'>Pondus et horror. </l>
<l>Rebus angustis modico paratu</l>
<l>Vive contentus: tenues penates</l>
<l>Sint tibi sedes satis ampla, regnum,</l>
<l rend='indent'>Curia, templum. </l>
</lg>
</div2>
<div2 id='ReLW.17.16' n='16' type='poem'>
<pb id='s508' n='352'/>
<head>XVI. HUMANA FRAGILITAS.</head>
<lg met='sapp'>
<l>Ardor ut solis glaciem resolvit,</l>
<l>Labitur silvis folium repente,</l>
<l>Sic cadit corpus, Tyrio superbum</l>
<l rend='indent'>Sit licet ostro : </l>
<l>Forma dum surgit viridi nitore,</l>
<l>Regiam caeci pueri coronat</l>
<l>Floridis sertis, stabili tyranno</l>
<l rend='indent'>Foedere iunctum. </l>
<l>Ast ubi se perpetuo vigere</l>
<l>Credit ac sperat, sibi dura cernit</l>
<l>Fata crudelem Lachesin parare,</l>
<l rend='indent'>Funera, letum. </l>
<l>Calcat in terris homo saxa, spinas</l>
<l>Ac rosas, versat dolor et voluptas,</l>
<l>Turbidos ventos pelago, quietas</l>
<l rend='indent'>Novit et undas. </l>
<l>Fessus hinc solacia lenta mecum</l>
<l>Pectori praestat graviter gementi,</l>
<l>Si suis metam lapidem diebus</l>
<l rend='indent'>Ponere discat. </l>
</lg>
</div2>
<div2 id='ReLW.17.17' n='17' type='poem'>
<head>XVII. ACERBA MORS REDEMPTORIS.</head>
<lg met='sapp'>
<l>Lugubris quae scena fuit, theatrum</l>
<l>Caedibus crudele feris, quod aequet</l>
<l>Impium gentis facinus vel atrox</l>
<l rend='indent'>Crimen Hebraeae?</l>
<l>Conditor celsa trabe pendet orbis,</l>
<l>Inter immanes medius latrones,</l>
<l>Figitur clavis, fluit hinc et inde</l>
<l rend='indent'>Sanguine rivus.</l>
<pb id='s509' n='453'/>
<l>Saxa scinduntur, statuae tremiscunt,</l>
<l>Terra se findit, tegit atra nubes</l>
<l>Solis obscuri radios, tenebris</l>
<l rend='indent'>Mundus inhorret. </l>
<l>Ordinem consultum elementa mutant</l>
<l>Et deo legem patiente nolunt</l>
<l>Pristinam servare: nefas dolorem</l>
<l rend='indent'>Omnibus adfert. </l>
<l>Rupibus sed solus homo videtur</l>
<l>Durior: trita nequit amoveri</l>
<l>Semita, nullo pietatis igne</l>
<l rend='indent'>Languidus ardet. </l>
<l>Surge tandem letifero sopore:</l>
<l>Cum deus pro te moritur, quid erras</l>
<l>Deviis culpis? Cupias amanti</l>
<l rend='indent'>Reddere vitam. </l>
</lg>
</div2>
<div2 id='ReLW.17.18' n='18' type='poem'>
<head>XVIII. FORMA NEGLECTA.</head>
<lg met='sapp'>
<l>Aureus vento, Telesilla, crinis</l>
<l>Spargitur, nullo relegante nodo:</l>
<l>Non acus distinguit, apex nec alto</l>
<l rend='indent'>Vertice surgit.</l>
<l>Colla nativa specie relucent:</l>
<l>Fucus aut cerussa rosas genarum</l>
<l>Inquinat numquam nec ebur modestae</l>
<l rend='indent'>Frontis inumbrat.</l>
<l>Sat tibi natura dedit nitoris:</l>
<l>Emicant gratum proprii colores,</l>
<l>Non placet quaesita labore multo</l>
<l rend='indent'>Gratia vultus.</l>
<pb id='s510' n='454'/>
<l>Id sibi sumant avidae puellae</l>
<l>Atque anus munus: peregrina forma,</l>
<l>Quis decus non est oculi, capilli,</l>
<l rend='indent'>Imbuat, ornet.</l>
<l>Tyndaris non arte comas nec auro</l>
<l>Vinxerat, captus tamen his ab Ida</l>
<l>Pastor advectus patriae ruinam</l>
<l rend='indent'>Attulit ardens.</l>
<l>Virgo neglecto magis ore fulget</l>
<l>Quam nimis compto. Facies venusta</l>
<l>Sed petat caelum: tenuis voluptas</l>
<l rend='indent'>Vanaque terrae.</l>
</lg>
</div2>
<div2 id='ReLW.17.19' n='19' type='poem'>
<head>XIX. CONSTANS AMICITIA.</head>
<lg met='sapp'>
<l>Legibus scriptis solio Tonantis</l>
<l>Volvitur mortale genus: beata</l>
<l>Sorte laetatur vel acerba sentit</l>
<l rend='indent'>Vulnera, clades. </l>
<l>Sunt vices rerum variae, pericla</l>
<l>Crebra: qui motus fuit e senatu,</l>
<l>Purpuram sumit, trabea superbit,</l>
<l rend='indent'>Sceptra capessit. </l>
<l>Qui sacrum nuper diadema gessit</l>
<l>Stirpe praeclara, meritis et ausu,</l>
<l>Regium sertum populus rebellis</l>
<l rend='indent'>Ponere iussit.</l>
<l>Arripit de plebe virum, coronat</l>
<l>Verticem Fortuna; throno potentem</l>
<l>Principem trudit, libet insolentem</l>
<l rend='indent'>Ludere lusum. </l>
<pb id='s511' n='455'/>
<l>Foedus at solum, Philomusa, nostrum</l>
<l>Constat, ac si flamma rogis duobus</l>
<l>Una splendescat, duo corda nectat</l>
<l rend='indent'>Una voluntas. </l>
<l>Nec fidem mutare potest nec ignem</l>
<l>Sors, licet gressu dubio feratur;</l>
<l>Vinculum mortis rigida nequibit</l>
<l rend='indent'>Falce recidi. </l>
<l>Nemo dissolvet laqueos tenaces,</l>
<l>Mutuus durabit amor nec umquam</l>
<l>Tempus abrumpet bene iuncta nostrae</l>
<l rend='indent'>Gaudia mentis. </l>
</lg>
</div2>
<div2 id='ReLW.17.20' n='20' type='poem'>
<head>XX. PAENITENS AMORI MUNDI VALEDICIT.</head>
<lg met='sapp'>
<l>Me diu traxit tua, Cosmotime,</l>
<l>Nescium fraudis species et oris</l>
<l>Blanda libertas et amoena semper</l>
<l rend='indent'>Frontis imago. </l>
<l>Credidi numquam simulacra vana</l>
<l>Conspici tantum, sed abesse verum,</l>
<l>Decipi, quisquis pereuntis orbis</l>
<l rend='indent'>Munera curat. </l>
<l>Vela nunc verto meliora doctus.</l>
<l>Pello surgentes animo vapores:</l>
<l>Diluet Lethes taciturnus umor</l>
<l rend='indent'>Vulnus amoris. </l>
<l>Si mihi dulcis fuit ista flamma,</l>
<l>Laeta dum victum tenuit voluptas:</l>
<l>Nunc libet tristem sine suavitate</l>
<l rend='indent'>Ducere vitam. </l>
<pb id='s512' n='456'/>
<l>Ergo nobis perpetuum valebis,</l>
<l>Reddimus, quae sunt tua, Cosmotime:</l>
<l>Lacrimis mergo veteres favillas,</l>
<l rend='indent'>Condo sepulcro. </l>
<l>Hoc tamen carmen tumulo legetur:</l>
<l>Hic face extincta situs est Cupido;</l>
<l>Spiculis ruptis posita pharetra</l>
<l rend='indent'>Laedere nescit. </l>
</lg>
</div2>
<div2 id='ReLW.17.21' n='21' type='poem'>
<head>XXI. SPES INGENS POENA.</head>
<lg met='sapp'>
<l>Ite spes mendax, timor et cupido,</l>
<l>Aedibus nostris procul emigrate:</l>
<l>Pax amat tuto stabilem locare</l>
<l rend='indent'>Pectore sedem.</l>
<l>Monte sublimi posuit cubile</l>
<l>Vana spes: tristes agitant labores,</l>
<l>Sisyphus semper gerit huc relabens</l>
<l rend='indent'>Pondere saxum.</l>
<l>Explicat pennas ibi mentis ardor</l>
<l>Et novus credit Tityus volucres</l>
<l>Posse discerpti satiare cordis,</l>
<l rend='indent'>Flectere plagas.</l>
<l>Labra distendit sitiens ad undas</l>
<l>Tantalus sicut Stygiis sub antris,</l>
<l>Aridas fauces nequit irrigare,</l>
<l rend='indent'>Pellere flammam.</l>
<l>Fabulae sunt hae: graviora ferre</l>
<l>Cogitur, quicumque spei quietem</l>
<l>In sinu quaerit: strepitu pavescit,</l>
<l rend='indent'>Dividit aestus.</l>
<l>Heu! quis in tantis animo procellis</l>
<l>Fidus assistet? Ratio gubernet:</l>
<l>Qui nihil sperat, metuit cupitque,</l>
<l rend='indent'>Regnat Olympo.</l>
</lg>
</div2>
<div2 id='ReLW.17.22' n='22' type='poem'>
<pb id='s513' n='457'/>
<head>XXII. PULCHRITUDINIS VIS FACUNDIA MAIOR.</head>
<lg met='sapp'>
<l>Sermo te, Prisce, monet eruditus</l>
<l>Suavibus verbis, ut amare pulchras</l>
<l>Desinas nymphas, placeat nitentis</l>
<l rend='indent'>Aula Sionis. </l>
<l>Lingua non facunda movet, Quirine?</l>
<l>Quis tibi sensus? Trahit haec ad astra,</l>
<l>Sed iubar vultus, oculi sereni</l>
<l rend='indent'>Sidera vincunt. </l>
<l>Unit effectus facies et oris</l>
<l>Suada diversos, pia dicta firmant</l>
<l>Semitam veri, revocat genarum</l>
<l rend='indent'>Purpura gressum. </l>
<l>Blanda frons atque eloquium modestum</l>
<l>Concitant pectus varie iubentque</l>
<l>Duplici, duro magis, ast amoeno,</l>
<l rend='indent'>Tramite niti. </l>
<l>Culpat adfectum fatuum loquela</l>
<l>Et faces monstrat procul eminentes:</l>
<l>Conspicis stellas propius micare</l>
<l rend='indent'>Luce beata. </l>
<l>Quamdiu durat fragilis venustas?</l>
<l>Quaelibet dulci nocet aura flori:</l>
<l>Frigus absumit, vehemens vel aestus</l>
<l rend='indent'>Veris honorem. </l>
<l>Altius tandem tua cura tendat,</l>
<l>Deserat formam citius caducam,</l>
<l>Offerat divis potius fragrantis</l>
<l rend='indent'>Turis odores. </l>
</lg>
</div2>
<div2 id='ReLW.17.23' n='23' type='poem'>
<pb id='s514' n='458'/>
<head>XXIII. DELICIAE VERIS.</head>
<lg met='sapp'>
<l>Ver redit laetum viridi smaragdo:</l>
<l>Induit se silva comis renatis,</l>
<l>Arbores gaudent foliis, amictu</l>
<l rend='indent'>Prata recenti.</l>
<l>Limpidi rivi tenues ad auras</l>
<l>Vel caput fontis volucrum canorae</l>
<l>Garriunt turbae liquidumque mulcent</l>
<l rend='indent'>Aera voce.</l>
<l>Invicem ludunt nitidae columbae</l>
<l>Et suas narrat Philomela flammas,</l>
<l>Capra lascivit, saliunt et agni</l>
<l rend='indent'>Gramine pasti. </l>
<l>Verticem pisces relevant ab undis,</l>
<l>Leniter condunt iterum relapsi,</l>
<l>Quae prius diffusa, ruunt minore</l>
<l rend='indent'>Flumina cursu. </l>
<l>Flora thesauros aperit latentes,</l>
<l>Educat terra subolem venustam.</l>
<l>Lilium crescit, rosa cincta spinis</l>
<l rend='indent'>Surgit in horto. </l>
<l>Cuncta nunc rident: Charites per agros</l>
<l>Ambulant nudae, violis capillos</l>
<l>Implicant nigris, trepido recedit</l>
<l rend='indent'>Pectore cura. </l>
<l>Quae tamen sincera hominis voluptas,</l>
<l>Quem tot adfectus lacerant et urgent?</l>
<l>Mente si forti superare sollers</l>
<l rend='indent'>Vicerit omnes. </l>
</lg>
</div2>
<div2 id='ReLW.17.24' n='24' type='poem'>
<pb id='s515' n='459'/>
<head>XXIV. VILIS ADFECTUUM SERVUS.</head>
<lg met='sapp'>
<l>Semita obliqua dubioque calle</l>
<l>Induit gressum laqueo tenaci.</l>
<l>At pedes duris Strobylus retraxit</l>
<l rend='indent'>Nexibus ardens. </l>
<l>Liberum vix nactus erat solutis,</l>
<l>Vicit ut se tandem, animum catenis,</l>
<l>Cum novis servus velut impediri</l>
<l rend='indent'>Coepit iniquus. </l>
<l>Hinc frui ignarus male pace nota,</l>
<l>Cum iugum fractum, nihil aestimavit</l>
<l>Ire, quo suadet ratio, voluntas</l>
<l rend='indent'>Ducit honesta. </l>
<l>Sit licet multis lacrimis repulsum</l>
<l>Triste collo servitium ac labore;</l>
<l>Ferreis vinclis iterum Cupido</l>
<l rend='indent'>Stringit amantem. </l>
<l>Corde sic numquam vacuo tumultum</l>
<l>Diligit, tantum variare causas</l>
<l>Assolet, funes penitus nocentes</l>
<l rend='indent'>Rumpere nescit. </l>
<l>Quando libertas laribus sedebit</l>
<l>Omnibus nodis simul expeditis?</l>
<l>Quamdiu virtus aberit, tenetur</l>
<l rend='indent'>Compede vinctus. </l>
</lg>
</div2>
<div2 id='ReLW.17.25' n='25' type='poem'>
<pb id='s516' n='460'/>
<head>XXV. IN VENATIONE MORTIS PERICULUM.</head>
<lg met='sapp'>
<l>Laesus es, dum laeta trahit voluptas</l>
<l>Principum venatio, lusus aulae,</l>
<l>Saepe sed mendax, velut huius orbis</l>
<l rend='indent'>Gaudia cuncta. </l>
<l>Pace tranquilla species timenda</l>
<l>Pallidae mortis tibi se videndam</l>
<l>Praebuit nuper feriente telo</l>
<l rend='indent'>Mollia membra. </l>
<l>Imminet densis inimica silvis</l>
<l>Et struit vafra insidias dolosas,</l>
<l>Arbores inter nemorumque frondes</l>
<l rend='indent'>Abdita surgit. </l>
<l>Discito hinc: quemcumque pedes ferentur</l>
<l>In locum, occurret tibi triste letum:</l>
<l>Eloquens virtutis erit magister</l>
<l rend='indent'>Lucus et umbra. </l>
<l>Et cape ex tesquis monitum fidele:</l>
<l>Post voluptatis sequitur calorem</l>
<l>Semper in vita fragili periclum,</l>
<l rend='indent'>Casus acerbus. </l>
</lg>
</div2>
<div2 id='ReLW.17.26' n='26' type='poem'>
<head>XXVI. TEMPORIS PRAETERITI CONSIDERATIO.</head>
<lg met='sapp'>
<l>Undecim maior mea vita lustris,</l>
<l>Attamen paucos sine nube menses</l>
<l>Vel dies laetos numerare possum:</l>
<l rend='indent'>Tristia vincunt.</l>
<l>Non redit tempus, fugiens at aetas,</l>
<l>Quid sit, in mentem revocat, peractum:</l>
<l>Damna vix narrat, celeri volatu</l>
<l rend='indent'>Concutit alas.</l>
<pb id='s517' n='461'/>
<l>Quidquid abscessit, memori recurrit</l>
<l>Pectori tantum: metanoea pingit</l>
<l>Maesta iacturam, reparare nulla</l>
<l rend='indent'>Arte valemus.</l>
<l>Perditas frustra repetemus horas:</l>
<l>Fabulis, nugis vel amoris umbra,</l>
<l>Otio, lusu melioris aevi</l>
<l rend='indent'>Portio lapsa.</l>
<l>Sola spes vectis pelago frementi</l>
<l>Litus ostendit, nimis at remotum</l>
<l>Cymba quae tandem statione tuta</l>
<l rend='indent'>Membra reponet?</l>
</lg>
</div2>
<div2 id='ReLW.17.27' n='27' type='poem'>
<head>XXVII. SENIS <corr sic='CONSOLACIO' resp='transcriber'>CONSOLATIO</corr>.</head>
<lg met='sapp'>
<l>Plangis, aetatem periisse nulla</l>
<l>Fruge, Pompei, steriles tot annos</l>
<l>Et dies plures operum bonorum</l>
<l rend='indent'>Corpore firmo. </l>
<l>Tempus elapsum ciet inde turbas</l>
<l>Cordis adflicti: metuis propinquum</l>
<l>Terminum vitae, dubiam ruinam,</l>
<l rend='indent'>Aspera fata. </l>
<l>Portitor terret Stygia carina,</l>
<l>Cerberus latrans tria pandit ora,</l>
<l>Et flagris umbras agitat nocentes</l>
<l rend='indent'>Torva Megaera. </l>
<l>Sed fugis labem subito, periclum</l>
<l>Cum tuo cernis capiti imminere</l>
<l>Aut ubi cladem populo minari</l>
<l rend='indent'>Sidera censes. </l>
<pb id='s518' n='462'/>
<l>Sera te rursus metanoea torquet,</l>
<l>Vera vix tardo senio videtur,</l>
<l>Seriam velles potius fuisse</l>
<l rend='indent'>Flore iuventae.</l>
<l>Cur timor fallax miserum fatigat,</l>
<l>Cum suis nullum foribus repellat,</l>
<l>Obrutus quamvis scelerum sit undis,</l>
<l rend='indent'>Numen amicum?</l>
<l>Diluit noxas animus dolore</l>
<l>Fractus ingenti lacrimisque mersus,</l>
<l>Spiritus rectus super astra tollit</l>
<l rend='indent'>Sponte gementem.</l>
<l>Nesciunt Orci tenebrae nocere</l>
<l>Pectori deflere nefas parato,</l>
<l>Deserit sacrum rutilo tribunal</l>
<l rend='indent'>Purius auro.</l>
<l>Sint comae sparsae nivea pruina,</l>
<l>Nube caligent oculi madentes,</l>
<l>Respicit caelum veniamque praebet</l>
<l rend='indent'>Rite vocatum.</l>
</lg>
</div2>
<div2 id='ReLW.17.28' n='28' type='poem'>
<head>XXVIII. ADVERSA PROSUNT ANIMAE.</head>
<lg met='sapp'>
<l>Quo magis se sors inimica monstrat</l>
<l>Efferam, tanto magis est amica</l>
<l>Cordibus nostris, licet haud amandi</l>
<l rend='indent'>Noverit artem. </l>
<l>Qui movet gressum per amoena prata</l>
<l>Semper et nectit capiti superbum</l>
<l>Ex rosis sertum, veluti Gigantes</l>
<l rend='indent'>Certat Olympo. </l>
<pb id='s519' n='463'/>
<l>Laeva quem fortuna quatit, tumultus</l>
<l>Plebis exercet rabide furentis;</l>
<l>Dira paupertas premit, aut iniquae</l>
<l rend='indent'>Iurgia litis:</l>
<l>Ocius se tollit humo, relinquit</l>
<l>Lubricos campos et ad astra tendit</l>
<l>Concitis alis, ubi sempiterna</l>
<l rend='indent'>Gaudia pascunt. </l>
<l>Cuncta mens victrix elementa supra,</l>
<l>Proterit mundi fatuum tumorem:</l>
<l>Ducit huc aerumna, perennis haec est</l>
<l rend='indent'>Calcar honoris. </l>
</lg>
</div2>
<div2 id='ReLW.17.29' n='29' type='poem'>
<head>XXIX. ANIMUS SALUTIS CUPIDUS.</head>
<lg met='sapp'>
<l>Blanda libertas mihi terga vertit,</l>
<l>Ferreae stringunt miserum catenae:</l>
<l>Detinet vinctum Babylon superba</l>
<l rend='indent'>Compede dura.</l>
<l>Quando felicis patriae videbo</l>
<l>Aureas turres et amoena rura,</l>
<l>Pax ubi constans et amica semper</l>
<l rend='indent'>Foedera durant? </l>
<l>Hic quidem multos dubio cupido</l>
<l>Allicit vultu: species venustae</l>
<l>Hunc capit frontis, trahit oris illum</l>
<l rend='indent'>Purpura mendax. </l>
<l>Fucus est tantum, labor est inanis,</l>
<l>Urbe quod magna peregrina turba</l>
<l>Praestat atque audet regione tota</l>
<l rend='indent'>Cum duce vulgus. </l>
<pb id='s520' n='464'/>
<l>Nam nihil firmum, nihil est perenne:</l>
<l>Cuncta mutantur, vicibus recurrunt,</l>
<l>Fletus et risus, dolor ac voluptas,</l>
<l rend='indent'>Ardor et ira. </l>
<l>Horreo noxas, fugio furorem</l>
<l>Principum, plebis metuo tumultum.</l>
<l>Quis iugo solvet trepidum? quis umbras</l>
<l rend='indent'>Tollet opacas? </l>
<l>Aufer, o numen, laqueos dolosos,</l>
<l>Criminum nexus reseca latentes,</l>
<l>Da mihi tandem Solymas ad arces</l>
<l rend='indent'>Posse reverti, </l>
<l>Ut tuas aras cumulem sacratis</l>
<l>Victimis omni vacuus periclo</l>
<l>Et litem plenis manibus Sabaei</l>
<l rend='indent'>Turis honores. </l>
</lg>
</div2>
<div2 id='ReLW.17.30' n='30' type='poem'>
<head>XXX. ANIMUS VIGILANS CORPORE DORMIENTE.</head>
<lg met='sapp'>
<l>Sole dilapso Hesperias sub undas,</l>
<l>Dum nigro velo tenebrae recondunt</l>
<l>Aequor ac terras, viridisque laeta</l>
<l rend='indent'>Germina campi: </l>
<l>Membra festinant placido sopore</l>
<l>Fessa componi, manibus labores</l>
<l>Excidunt duri, pedibus molestum</l>
<l rend='indent'>Stare videtur. </l>
<l>Languidi poscunt oculi quietem,</l>
<l>Palpebrae motum nequeunt ciere:</l>
<l>Dormio; sed cor vigilare novit</l>
<l rend='indent'>Noctis in umbra. </l>
<pb id='s521' n='465'/>
<l>Interim forsan, quid agat, requiris.</l>
<l>Somniat sponsi teneros amores:</l>
<l>Vulnerum Morpheus speciem reducit,</l>
<l rend='indent'>Oscula libat.</l>
<l>De sua flamma loquitur, perenni</l>
<l>Ut fide duret, Superos precatur.</l>
<l>Inter ignes sidereos vagatur,</l>
<l rend='indent'>Tendit at ultra,</l>
<l>Donec in Patris gremio recumbat</l>
<l>Orbe despecto, superare sollers</l>
<l>Criminum labem, penetrare sacrum</l>
<l rend='indent'>Limen Olympi.</l>
</lg>
</div2>
</div1>
<div1 id='ReLW.18' n='18' type='book'>
<pb id='s522'/>
<gap desc='blank space' resp='sampling'/>
<pb id='s523'/>
<head>CARMINA SINGULARIA.</head>
<div2 id='ReLW.18.1' n='1' type='poem'>
<pb id='s524'/>
<gap desc='blank space' resp='sampling'/>
<pb id='s525'/>
<head>I. ILLUSTRISSIMI RUTGERI ERNESTI COMITIS A STARMBERG VIRTUS.</head>
<lg met='asc4'>
<l>Dignum laude virum Musa vetat mori.</l>
<l>Starmbergi Austriacis fama nepotibus</l>
<l rend='indent'>Aevum durat in omne,</l>
<l rend='indent'>Ingens gloria permanet. </l>
<l>Hostes innumeros moenia Pannonum</l>
<l>Aggressos valido robore contudit:</l>
<l rend='indent'>Fregit cornua lunae</l>
<l rend='indent'>Phoebus luce potentior. </l>
<l>Magnis turba ruit barbara viribus,</l>
<l>Iam totum imperium spe vorat improba,</l>
<l rend='indent'>Circumsessa Vienna,</l>
<l rend='indent'>Qua rapta nihil arduum. </l>
<l>Quidam Christiadum, pro pudor! adiuvant</l>
<l>Regem Bistonium consilio atque ope:</l>
<l rend='indent'>Est, qui foedera pangat</l>
<l rend='indent'>Demens perniciem in suam. </l>
<l>Turcarum auxilio Graecia concidit,</l>
<l>Dum saevit gladio in propria viscera :</l>
<l rend='indent'>Vicit barbarus hostem,</l>
<l rend='indent'>Agris cedere noluit. </l>
<l>At fidens animi, militiae vetus,</l>
<l>Sollers ingenii dispicit omnia</l>
<l rend='indent'>Et molimina Thracum,</l>
<l rend='indent'>Titan exoriens velut </l>
<pb id='s526' n='470'/>
<l>Et spargens radios nubila discutit,</l>
<l>Heros arte nova submovet: irrita</l>
<l rend='indent'>Virtus reddere novit</l>
<l rend='indent'>Infestosque retundere</l>
<l>Atque arcere procul moenibus impios</l>
<l>Et tota penitus pellere ab Austria,</l>
<l rend='indent'>Cum subnisa potenti</l>
<l rend='indent'>Regum subsidio ac ducum.</l>
<l>I nunc, Threiciae fide tyrannidi,</l>
<l>Turcarum socius posce stipendia:</l>
<l rend='indent'>Ernestus quatit arma</l>
<l rend='indent'>Dirisque imminet hostibus.</l>
<l>Capto Strigonio fracta potentia</l>
<l>Nutatque imperium Bistonii ducis:</l>
<l rend='indent'>Audax barbara regna</l>
<l rend='indent'>Miles funditus erue.</l>
</lg>
</div2>
<div2 id='ReLW.18.2' n='2' type='poem'>
<head>II. IN LAUDEM R. P. MARCI DE AVIANO CAPUCINI.</head>
<lg met='sapp'>
<l>Quem virum posces celebrare Clio?</l>
<l>Cuius in laudes nova dithyrambus</l>
<l>Verba devolvet, lyra vel canoro</l>
<l rend='indent'>Carmine dicet? </l>
<l>Caesarem Turcae auspiciis secundis</l>
<l>Castra fundentem, spoliis superbum</l>
<l>Sarmatam Thracis numeris ad astra,</l>
<l rend='indent'>Pieri, tolles? </l>
<l>Vel ducem Boium valido prementem</l>
<l>Barbaros nisu Carolumve forti</l>
<l>Bracchio sternentem Asiae potentis</l>
<l rend='indent'>Agmina victa? </l>
<pb id='s527' n='471'/>
<l>Magnus aut heros, animosa virtus</l>
<l>Cuius effulsit patriae tuendis</l>
<l>Moenibus, gentes merita per omnes</l>
<l rend='indent'>Laude feretur? </l>
<l>Hos canent vates graviore plectro:</l>
<l>Me rapit Marci pietas modesta,</l>
<l>Attrahit vestis tenuis, cucullus</l>
<l rend='indent'>Et toga trita. </l>
<l>Tegmine e vili generosus ardor</l>
<l>Emicat caeli, tepidis favillam</l>
<l>Mentibus subdens Superis amicum</l>
<l rend='indent'>Suscitat ignem: </l>
<l>Ut faces Phoebe nitet inter omnes,</l>
<l>Nocte quae surgunt, ita flamma lucet,</l>
<l>Urit ingentes animos, beatas</l>
<l rend='indent'>Corripit urbes. </l>
<l>Inde crebris prodigiis coruscat</l>
<l>Zelus accensus, rapitur per orbem</l>
<l>Solis in morem, populos iuvando</l>
<l rend='indent'>Suetus adire. </l>
<l>Criminum taedet, scelerum nocentes</l>
<l>Paenitet: culpam lacrimis fatentur</l>
<l>Et sacris undis cupiunt piare</l>
<l rend='indent'>Saucia corda. </l>
<l>Ausonis testis: quotiens Olympo</l>
<l>Mente ferventi precibus vocare</l>
<l>Vidit atque iram assidue rogando</l>
<l rend='indent'>Flectere divum? </l>
<l>Austria est testis nimis, ah! cruentis</l>
<l>Pressa sub turmis, inimica postquam</l>
<l>Thracia irrupit, laceravit agros,</l>
<l rend='indent'>Moenia ferro: </l>
<l>Turcicas votis domuit phalanges:</l>
<l>Signa victrices aquilae fugarunt</l>
<l>Pallidae lunae: trepidus recessit</l>
<l rend='indent'>Hostis ab urbe. </l>
<pb id='s528' n='472'/>
<l>Cetii montis iuga pertinaci</l>
<l>Voce viderunt Superos cientem</l>
<l>Et manus Mosem velut inter arma</l>
<l rend='indent'>Rite levantem. </l>
<l>Vicit Europe hinc Asiam superbam:</l>
<l>Barbaras turbas procul ire iussit</l>
<l>Dira formido: cecidere maesti</l>
<l rend='indent'>Regna tyranni. </l>
<l>Laetus intersis populo Quiritum,</l>
<l>Caesaris fervens tuearis arma</l>
<l>Et diu caelum precibus fatiges,</l>
<l rend='indent'>Marce triumphans! </l>
</lg>
</div2>
<div2 id='ReLW.18.3' n='3' type='poem'>
<head>III. MAXIMILIANI EMANUELIS, S. R. I. ELECTORIS, DUCIS BOIARIAE, VIRTUTES.</head>
<lg met='sapp'>
<l>Lucidae cernuntur Hydaspe gemmae,</l>
<l>Aureae fulgent per aquas harenae:</l>
<l>Boica princeps regione multo</l>
<l rend='indent'>Clarius ardet. </l>
<l>Non micat regina rigata florum</l>
<l>Rore caelesti rosa sic sereno</l>
<l>Sole nec demulcet odore blande</l>
<l rend='indent'>Aera fuso : </l>
<l>Ut nitet virtus animosa terris,</l>
<l>Spargitur fama volucri nec audet</l>
<l>Livor infestare virile robur</l>
<l rend='indent'>Dente Theonis. </l>
<l>Me tuas dotes cithara canentem,</l>
<l>Magne dux, audi: celebrare Clio</l>
<l>Cogit heroem, patriae columnam,</l>
<l rend='indent'>Teutonis aram. </l>
<pb id='s529' n='473'/>
<l>Dextera suavi populi tenere</l>
<l>Frena pugnacis, sibi nil licere</l>
<l>Velle quam quod iura sinunt, Olympi</l>
<l rend='indent'>Lege iubetur; </l>
<l>Impetus primos animi domare,</l>
<l>Scire funestos inhibere motus,</l>
<l>Dona virtuti meritae benigno</l>
<l rend='indent'>Spargere vultu; </l>
<l>Robur inflammare, fidem, vigorem</l>
<l>Praemiis dignis cumulare nosse,</l>
<l>Mente praesaga superare casus</l>
<l rend='indent'>Posse futuros: </l>
<l>Pacis haec ars et studium fuerunt.</l>
<l>Hoc tuae famae decus et per orbem,</l>
<l>Qua cadit, qua sol oritur, refulsit</l>
<l rend='indent'>Gloria late. </l>
<l>At canunt Martis potius Camenae</l>
<l>Sub iugis celsis Heliconis arma</l>
<l>Et lyra gaudet resonare bella</l>
<l rend='indent'>Dexter Apollo. </l>
<l>Graecia tota Pylio quis umquam</l>
<l>Par fuit regi sapiente suasu?</l>
<l>Sed magis laudatur Achillis ardor</l>
<l rend='indent'>Hectore caeso. </l>
<l>Ergo dicant Pierides triumphos</l>
<l>Et tuas lauros memorent: profanas</l>
<l>Hostium turmas domitare vidit</l>
<l rend='indent'>Rhenus et Ister. </l>
<l>Sicut Hyrcanis leo saevus agris,</l>
<l>Quem fames atrox stimulat, ferocit,</l>
<l>Sternit armentum, lacerat, cruento</l>
<l rend='indent'>Diripit ore: </l>
<l>Horridum caelo cadit ut tonante</l>
<l>Fulmen annosam dubio fragore</l>
<l>Dividens quercum, pavidus colonus</l>
<l rend='indent'>Linquit aratrum: </l>
<pb id='s530' n='474'/>
<l>Sic feros Thraces tua dextra rupit</l>
<l>Bistonas diros pepulisse laeta,</l>
<l>Moenibus victis statuisse torva</l>
<l rend='indent'>Signa leonis. </l>
<l>Te Padus tollit tumidas fugantem</l>
<l>Galliae turbas, Vahalis celebrat.</l>
<l>Musa, quo tendis? Melius silebis</l>
<l rend='indent'>Laudibus impar.</l>
</lg>
</div2>
</div1>
<pb id='s531'/>
<gap desc='content list' resp='sampling'/>
<pb id='s539'/>
<gap desc='content list' resp='sampling'/>
<pb id='s540'/>
<gap desc='errata list' resp='sampling'/>
<pb id='s541'/>
<gap desc='reproduction of a letter written by Rettenbacher' resp='sampling'/>
</body>
</text>
</TEI.2>