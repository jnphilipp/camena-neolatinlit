<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Nabal : comoedia sacra ... desumpta ex I. Samuelis XXV. cap. - Nunc primum conscripta et aedita.</title>
<title type="sub" TEIform="title">Machine-readable text</title>
<author n="Gwalther" TEIform="author">Gwalther, Rudolf</author>
<editor TEIform="editor" role="editor">Gwalther, Rudolf</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/gwalt2" type="href" id="gwalt2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">gwalt2</note>
<note type="filename" anchored="yes" TEIform="note" place="unspecified">gualtherusnabal.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">gualtherusnabal.xml</note>
<note type="imgpath" anchored="yes" TEIform="note" place="unspecified">gwalt2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">[Zuerich: Christof. Froschover, 1550?]</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">November 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">
new TEI header; typed text - structural tagging complete - no semantic tagging - no spell check</item>
</change>
</revisionDesc>
</teiHeader>




<text><body><div1 type="book">
<head>ACTUS II.</head>
<div2 id="GuNZ.02.01" n="1" type="scene" org="uniform" sample="complete" TEIform="div2" part="N">
<head>SCENA I.</head>
<argument TEIform="argument"><head>ARGUMENTUM.</head>
<p TEIform="p">Duo Nabalis servi rustici de convivii apparatu colloquuntur: quorum alter rusticanos mores et ingenium divitum fortunis inimicum ac pauper tatis impatiens exprimit: alter vero fidelis serui et sortem suam vere agnoscentis typus est.</p>
</argument>
<stage type="mix" TEIform="stage">GEORGUS, PHILOPONUS, servi rustici.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">GE. Hodiene tonsuram gregis Nabal parat?</l>
<l TEIform="l" part="N">PH. Quin iam parata sunt, ut audio, omnia</l>
<l TEIform="l" part="N">Nec sumptibus maioribus convivium</l>
<l TEIform="l" part="N">Unquam hospitibus structum esse quidam rettulit.</l>
<l TEIform="l" part="N">GE. Sed scin' vocati qui nam sint illi hospites?</l>
<l TEIform="l" part="N">PH. Certi quidem nihil scio, nisi quod puto</l>
<l TEIform="l" part="N">Non fore alios, quam qui illi semper combibunt,</l>
<l TEIform="l" part="N">Philoposium, Gastroden et Dysigamum.</l>
<l TEIform="l" part="N">Iungetur his vicinitatis gratia</l>
<l TEIform="l" part="N">Eubulus hic, vir dives et plane integer:</l>
<l TEIform="l" part="N">Quamvis eo non valde delectarier</l>
<l TEIform="l" part="N">Soleat herus. GE. Quid ergo nobis commodi</l>
<l TEIform="l" part="N">Hic apparatus afferet tam splendidus?</l>
<l TEIform="l" part="N">PH. Rogas? Tonsores nos vocamur hodie,</l>
<l TEIform="l" part="N">Et in tonsurae gratiam convivium</l>
<pb id="s032" TEIform="pb"/>
<l TEIform="l" part="N">Paratur: illis vero compotantibus,</l>
<l TEIform="l" part="N">Inter laborandum nobis famescere</l>
<l TEIform="l" part="N">Licebit. GE. O Iniquitatem, o tempora.</l>
<l TEIform="l" part="N">PH. Quid ita? GE. Rogas? Illi nostris laboribus</l>
<l TEIform="l" part="N">Cum divites fiant, beati et splendidi,</l>
<l TEIform="l" part="N">Nulla moventur pauperum atque egentium</l>
<l TEIform="l" part="N">Cura, qui illorum sunt beatitudinis</l>
<l TEIform="l" part="N">Praecipua causa: quin superbi atque ebrii</l>
<l TEIform="l" part="N">Fortuna, nos vix belluarum habent loco.</l>
<l TEIform="l" part="N">Numoque conductos laboribus premunt,</l>
<l TEIform="l" part="N">Imo opprimunt, ut toto exhausti corpore,</l>
<l TEIform="l" part="N">Vix ossa pelle contegamus arida.</l>
<l TEIform="l" part="N">PH. Sic comparatum est mi George, sic Deus</l>
<l TEIform="l" part="N">Nostram coercere solet insolentiam.</l>
<l TEIform="l" part="N">Et tu feras patienter, quod mutarier</l>
<l TEIform="l" part="N">Nequit. GE. Egone Deum sic velle haec existimem?</l>
<l TEIform="l" part="N">Erras Philopone, si hoc putas: quin hic amat</l>
<l TEIform="l" part="N">Nos, et beatos vellet, ut docuit heri</l>
<l TEIform="l" part="N">Antistes e sacris prophetarum libris:</l>
<l TEIform="l" part="N">Quem contionantem si audissent divites,</l>
<l TEIform="l" part="N">Puderet hos in posterum arrogantiae.</l>
<l TEIform="l" part="N">PH. Ut pulchre commodo tuo quae serviunt</l>
<l TEIform="l" part="N">Tenes? ego paterni amoris aestimo</l>
<l TEIform="l" part="N">Signum, quod his nos vult Deus molestiis</l>
<l TEIform="l" part="N">Affligi, ut qui nos norit omnium optume.</l>
<pb id="s033" n="17" TEIform="pb"/>
<l TEIform="l" part="N">NAM Filios prae ceteris quos diligunt</l>
<l TEIform="l" part="N">Fida patres virga coercere assolent.</l>
<l TEIform="l" part="N">GE. Dicunt quidem ista divites quoque: sed ego</l>
<l TEIform="l" part="N">Ipsos potius virga coercendos putem</l>
<l TEIform="l" part="N">Ne tam gravi nos aggravent tyrannide.</l>
<l TEIform="l" part="N">PH. Te rogo, quid illis faceres, si tibi Deus</l>
<l TEIform="l" part="N">In hos daret imperium? GE. Egon'? dicam libere,</l>
<l TEIform="l" part="N">Rus abstraherem hinc, rurisque illos molestiis</l>
<l TEIform="l" part="N">Assuescere docerem: sic ut qui nunc nimis</l>
<l TEIform="l" part="N">Superbiunt argento et auro turgidi,</l>
<l TEIform="l" part="N">Tam excoctos, deformes et atros redderem</l>
<l TEIform="l" part="N">Quam carbo est. PH. Quid si vero istis laboribus</l>
<l TEIform="l" part="N">Non sufficerent? GE. Vel invitos compellerem,</l>
<l TEIform="l" part="N">Ut sufficere possent. PH. Vide George mi,</l>
<l TEIform="l" part="N">Quam tu nihilo sis melior. Illi quod putant</l>
<l TEIform="l" part="N">Nos posse, iubent: tu magis iniquus perdere</l>
<l TEIform="l" part="N">Hos cupis, idemque quod tibi in illis displicet</l>
<l TEIform="l" part="N">Ipse faceres, si posses. Sed quid ostium</l>
<l TEIform="l" part="N">Crepuit? herus est: ego hinc me in agrum conferam.</l>
<l TEIform="l" part="N">Quid tu? GE. Sequar: nec enim videat me herus volo.</l>
<l TEIform="l" part="N">Edant, bibant, ludantque prout lubitum siet.</l>
<l TEIform="l" part="N">Scio fore, cum sera illos paenitentia</l>
<l TEIform="l" part="N">Urat, gravi quando dolore perciti</l>
<l TEIform="l" part="N">ULTORIS audient Dei sententiam.</l>
</lg>
<pb id="s034" TEIform="pb"/>
</div2>
<div2 id="GuNZ.02.02" n="2" type="scene" org="uniform" sample="complete" TEIform="div2" part="N">
<head>ACTUS II. SCENA II.</head>
<argument TEIform="argument"><head>ARGUMENTUM.</head>
<p TEIform="p">Adventant Nabalis convivae de hesterna crapula confabulantes. Exprimuntur ebriosorum mores et frivola eorundem colloquia.</p>
</argument>
<stage type="mix" TEIform="stage">NABAL, GLYCYLOGUS, PHILOPOSIUS, GASTRODES.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">NA. Procedit hora, et medium caeli cardinem</l>
<l TEIform="l" part="N">Fere sol attigit: miror quid hospites</l>
<l TEIform="l" part="N">Tardos moretur, tum Glycylogus ubi siet.</l>
<l TEIform="l" part="N">Visam, ne quid fortassis inter miserit.</l>
<l TEIform="l" part="N">Sed commodum procedit obviam mihi.</l>
<l TEIform="l" part="N">Glycyloge, te quaero. Parasti ut iusseram</l>
<l TEIform="l" part="N">Convivium? GL. Quin nunc adesse maxime</l>
<l TEIform="l" part="N">Velim hospites: nocet mora ista ferculis.</l>
<l TEIform="l" part="N">At qui sunt, quos procul venire conspicor?</l>
<l TEIform="l" part="N">NA. Sunt quos vocavi: tu coquis edicito,</l>
<l TEIform="l" part="N">Ut ocius, quae fieri oportet, omnia</l>
<l TEIform="l" part="N">Faciant, ipsi ne quid morentur amplius.</l>
<l TEIform="l" part="N">Ego hos operiar. GL. Fac ut libet, in me mora</l>
<l TEIform="l" part="N">Non ulla fuerit. PH. Nabalem nostram aegrius</l>
<l TEIform="l" part="N">Moram pati credo, ut qui heri nimium bibit.</l>
<l TEIform="l" part="N">Nec dubito, quin dubia caput gravedine</l>
<l TEIform="l" part="N">Ipsi doleat. GAS. Quid illi acciderit nescio.</l>
<pb id="s035" n="18" TEIform="pb"/>
<l TEIform="l" part="N">Mihi profecto nondum edormisse videor</l>
<l TEIform="l" part="N">Vinum, quod heri bibi nimis: caput etenim</l>
<l TEIform="l" part="N">Totum Cyclopes, nescio qui, duriter</l>
<l TEIform="l" part="N">Quasi alternis subinde vexant ictibus.</l>
<l TEIform="l" part="N">Sed ipsus ecce nobis obviam venit.</l>
<l TEIform="l" part="N">NA. Hem Philoposi lepidum caput, hem <unclear reason="ending uncertain" TEIform="unclear">Gastrode</unclear></l>
<l TEIform="l" part="N">Ventris decus, quae vos diutius mora</l>
<l TEIform="l" part="N">Tenuit? GA. Vin' ut verum tibi dicam? NA. Maxume.</l>
<l TEIform="l" part="N">GA. heri cum a mensa surgerem, mihi sobrius</l>
<l TEIform="l" part="N">Pulchre videbar: sed progressus ut fui</l>
<l TEIform="l" part="N">Paulum, ecce mox nec lingua, nec pes, nec manus</l>
<l TEIform="l" part="N">Mihi officium fecit, caputque pondere</l>
<l TEIform="l" part="N">Pressum gravi, toti ruinam corpori</l>
<l TEIform="l" part="N">Minabatur: quare domum me conferens</l>
<l TEIform="l" part="N">Mollique tremulum corpus mandans lectulo,</l>
<l TEIform="l" part="N">Stertens iacui in multam diem: nec tamen adhuc</l>
<l TEIform="l" part="N">Totam videor edormivisse crapulam.</l>
<l TEIform="l" part="N">Idem Philoposio accidisse existimo.</l>
<l TEIform="l" part="N">PH. Imo accidit, quod nulli unquam mortalium,</l>
<l TEIform="l" part="N">Quod, ni vos novissem, puderet eloqui.</l>
<l TEIform="l" part="N">NA. Dic obsecro. PH. Forte ut domum veni, fores</l>
<l TEIform="l" part="N">Clausas reperi: pulso, nemo est qui me audiat.</l>
<l TEIform="l" part="N">Iratus igitur, sed nequicquam, clamito,</l>
<l TEIform="l" part="N">Nunc servulos, nunc coniugem nomine vocans.</l>
<l TEIform="l" part="N">Postremo, cum non possem id ferre diutius,</l>
<pb id="s036" TEIform="pb"/>
<l TEIform="l" part="N">Ingressus haram interque sues suaviter</l>
<l TEIform="l" part="N">Somno victus vilique tectus stramine</l>
<l TEIform="l" part="N">Noctem transegi. NA. Vah hominis miraculum.</l>
<l TEIform="l" part="N">Quid si iacentem sic vidisset Rachula</l>
<l TEIform="l" part="N">Tua? PH. Stabulum certe occlusisset pessulo,</l>
<l TEIform="l" part="N">Nec inde dedisset exeundi copiam,</l>
<l TEIform="l" part="N">Nisi fidem sancte dedissem, in posterum</l>
<l TEIform="l" part="N">Me victurum esse multo temperantius.</l>
<l TEIform="l" part="N">Eubulus autem ubi est? ubi Dysigamus?</l>
<l TEIform="l" part="N">Num praevenere nos diu? NA. Dysigamus</l>
<l TEIform="l" part="N">Fortasse cum sua altercatur coniuge:</l>
<l TEIform="l" part="N">Sed mox aderit, scio: Eubulus negotiis</l>
<l TEIform="l" part="N">Semper premitur, morasque nectit, dum cupit</l>
<l TEIform="l" part="N">Sapiens videri: nec diu exspectabimus.</l>
<l TEIform="l" part="N">At ingredimini vos: ego nunc videro,</l>
<l TEIform="l" part="N">Nobis parata in tempore ut sint omnia.</l>
</lg>
</div2>
<div2 id="GuNZ.02.03" n="3" type="scene" org="uniform" sample="complete" TEIform="div2" part="N">
<head>ACTUS II. SCENA III.</head>
<argument TEIform="argument"><head>ARGUMENTUM.</head>
<p TEIform="p">Abisaus duobus sociis comitatus Nabalis domum adit, ut commeatum ab illo postulet. Inter eundum de vitae militaris conditione dura et periculosa colloquuntur.</p>
</argument>
<stage type="mix" TEIform="stage">ABISAUS, SPHENDONITES. OCYMACHUS.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">AB. Quam durares est atque plena periculi</l>
<l TEIform="l" part="N">Si quis fidelem strenuumque militem</l>
<pb id="s037" n="19" TEIform="pb"/>
<l TEIform="l" part="N">Praestare velit: pauci licet id digne aestiment.</l>
<l TEIform="l" part="N">SPH. Sic comparatum est, UT SUAE sortis fere</l>
<l TEIform="l" part="N">Omnes pigeat, aliosque se felicius</l>
<l TEIform="l" part="N">Vivere putent, dum quae ipsis accidunt mala</l>
<l TEIform="l" part="N">Attentius observant, bona vero non item.</l>
<l TEIform="l" part="N">Hinc militum vitam beatam praedicant</l>
<l TEIform="l" part="N">Multi, quibus quid huic subsit molestiae</l>
<l TEIform="l" part="N">Periculique incognitum est: qui si semel</l>
<l TEIform="l" part="N">Hanc cogerentur vitam agere, benignius</l>
<l TEIform="l" part="N">Et aequius multo de nobis discerent</l>
<l TEIform="l" part="N">Sentire. OC. Meo certe malo illud comperi.</l>
<l TEIform="l" part="N">Nam cum iuvenis essem et patri minus obsequens,</l>
<l TEIform="l" part="N">Durum videbatur mihi et nimis grave</l>
<l TEIform="l" part="N">Quicquid iubebat, sive oves in pascuis</l>
<l TEIform="l" part="N">Servare, sive equos bovesue quaerere,</l>
<l TEIform="l" part="N">Sive aliud opus quodcumque rusticum mihi</l>
<l TEIform="l" part="N">Iniungeret. Tum forte si quem militem</l>
<l TEIform="l" part="N">Videre contingebat, hunc beatius</l>
<l TEIform="l" part="N">Agere putabam liberiusque vivere,</l>
<l TEIform="l" part="N">Ignarus horum, quae ferenda talibus</l>
<l TEIform="l" part="N">Veniunt, meo sed nunc malo edoctus probo</l>
<l TEIform="l" part="N">Quae vulgo passim celebratur, sententiam,</l>
<l TEIform="l" part="N">Qua BELLum inexpertis suave dicitur.</l>
<l TEIform="l" part="N">SP. Idem mihi accidisse non negavero:</l>
<l TEIform="l" part="N">Tamen ut ut haec sient, certum est provinciam</l>
<pb id="s038" TEIform="pb"/>
<l TEIform="l" part="N">Hanc, quae obtigit, quoad possum, fideliter</l>
<l TEIform="l" part="N">Ornare: nam potius mala omnia perpeti</l>
<l TEIform="l" part="N">Velim, Davidis quam partes relinquere.</l>
<l TEIform="l" part="N">Regnum siquidem promissum olim divinitus</l>
<l TEIform="l" part="N">Accipiet, invito tyranno et omnibus</l>
<l TEIform="l" part="N">Suis: quod ut primum fiet, quae gaudia</l>
<l TEIform="l" part="N">Et quanta laudis nos manebunt praemia?</l>
<l TEIform="l" part="N">AB. Bene tu quidem, mihique eadem sententia</l>
<l TEIform="l" part="N">Stat, nec procul diem istum abesse existimo.</l>
<l TEIform="l" part="N">Iamque affuisset olim, <reg orig="nî" TEIform="reg">ni</reg> mansuetior</l>
<l TEIform="l" part="N">Auunculus esset David in adversarios.</l>
<l TEIform="l" part="N">Namque hos licet Deus necandos offerat,</l>
<l TEIform="l" part="N">Quod facile posset non facit, nefas putans</l>
<l TEIform="l" part="N">Si quos Dominus unxit suique principes</l>
<l TEIform="l" part="N">Populi esse voluit, ipse privata manu</l>
<l TEIform="l" part="N">Occidat: atque haec causa nobis maxima</l>
<l TEIform="l" part="N">Est, tam diu quod incertis compellimur</l>
<l TEIform="l" part="N">Errare miseri sedibus: Sententia et</l>
<l TEIform="l" part="N">Mens longe alia est mihi: meas nam si in manus</l>
<l TEIform="l" part="N">Solius incideret tyrannus improbus,</l>
<l TEIform="l" part="N">Facerem, ut qui oleo male unctus est prophetico,</l>
<l TEIform="l" part="N">Suo melius inungeretur sanguine.</l>
<l TEIform="l" part="N">OC. Mihi sane tali interesse negotio</l>
<l TEIform="l" part="N">Tam suave foret, quam si quis ad lautissimum</l>
<l TEIform="l" part="N">Convivium vocaret: at dum hos cedimus</l>
<pb id="s039" n="20" TEIform="pb"/>
<l TEIform="l" part="N">Sermones, quod nobis datum est negotii</l>
<l TEIform="l" part="N">Cunctantius perficitur. AB. Quin in proximo</l>
<l TEIform="l" part="N">Nabalis est domus: tamen si sic placet</l>
<l TEIform="l" part="N"><note anchored="yes" TEIform="note" place="unspecified">Versus hic initio sequentis Scenae absolvitur.</note> Properemus ocius.</l>
</lg>
</div2>
<div2 id="GuNZ.02.04" n="4" type="scene" org="uniform" sample="complete" TEIform="div2" part="N">
<head>ACTUS II. SCENA IIII.</head>
<argument TEIform="argument"><head>ARGUMENTUM.</head>
<p TEIform="p">Nabalem missi a Davide legati conveniunt. Amice com meatum petunt. Reicit hos Nabal inhumaniter, hominis sordidi et omnis consilii vacui typum gerens.</p>
</argument>
<stage type="mix" TEIform="stage">NABAL, SPHENDONITES, ABISAUS, GLYCYLOGUS, OCYMACHUS.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">NA. Parata sunt coquis</l>
<l TEIform="l" part="N">Quaecumque iussi, solus nobis in mora est</l>
<l TEIform="l" part="N">Dysigamus: Eubulum etenim non multum moror</l>
<l TEIform="l" part="N">Quem non nisi vicinitatis gratia</l>
<l TEIform="l" part="N">Voco. Sed en, quos huc venire conspicor?</l>
<l TEIform="l" part="N">Nimirum ut aliquid postulent, veniunt: ego</l>
<l TEIform="l" part="N">Vero cane peius et angue odi quotquot petunt.</l>
<l TEIform="l" part="N">Profecto satis huc tendunt militariter,</l>
<l TEIform="l" part="N">Armisque tecti sunt: quid si Davidici</l>
<l TEIform="l" part="N">Exercitus socii essent, quem sub proximi</l>
<l TEIform="l" part="N">Montis pedem fixisse castra rettulit</l>
<l TEIform="l" part="N">Heri famulorum quispiam: quod si ordinis</l>
<l TEIform="l" part="N">Eius fuerint, virum profecto sentient.</l>
<pb id="s040" TEIform="pb"/>
<l TEIform="l" part="N">SP. Viden' Abisae, quis Nabalis ad ostium</l>
<l TEIform="l" part="N">Solus moretur? AB. Ipsus est, quin ilico</l>
<l TEIform="l" part="N">Adimus. Salve Nabal, et felix siet</l>
<l TEIform="l" part="N">Noster tibi occursus. NA. Sane id velim.</l>
<l TEIform="l" part="N">Sed qui sitis, quisue huc venire iusserit</l>
<l TEIform="l" part="N">Dicite, nec enim tales vocavisse hospites</l>
<l TEIform="l" part="N">Me hodie puto. AB. Venire nos necessitas</l>
<l TEIform="l" part="N">Coegit, qua NIHIL est in orbe durius,</l>
<l TEIform="l" part="N">Misitque nos Davides, filius Isai,</l>
<l TEIform="l" part="N">Cuius labores te novisse existimo. Is</l>
<l TEIform="l" part="N">Tibi tuisque salva precatur omnia,</l>
<l TEIform="l" part="N">Et se rogantem ut placidus audias, petit.</l>
<l TEIform="l" part="N">Gregis tonsuram te paravisse hodie</l>
<l TEIform="l" part="N">Audimus, utque moris est convivio</l>
<l TEIform="l" part="N">Totam hanc opiparo excepturum viciniam.</l>
<l TEIform="l" part="N">Oramus ergo, ut subvenire egentibus</l>
<l TEIform="l" part="N">Velis benigne, extrema quos exercitat</l>
<l TEIform="l" part="N">Inopia famesque: tertius etenim dies</l>
<l TEIform="l" part="N">Hic nobis absque commeatu ducitur.</l>
<l TEIform="l" part="N">Et solus es, qui nos iuvare, si velis,</l>
<l TEIform="l" part="N">Potes: nec id frustra putes nos poscere,</l>
<l TEIform="l" part="N">Nam ex quo sub his regionibus consedimus,</l>
<l TEIform="l" part="N">Nullam tui a quoquam sunt passi iniuriam:</l>
<l TEIform="l" part="N">Quin iuvimus frequenter et defendimus</l>
<l TEIform="l" part="N">Ipsos, tuosque greges, agros et praedia:</l>
<pb id="s041" n="21" TEIform="pb"/>
<l TEIform="l" part="N">Nec id negabunt servuli, si interroges.</l>
<l TEIform="l" part="N">Horum memor famelicis succurrito</l>
<l TEIform="l" part="N">Benignus, et quibus carere commode</l>
<l TEIform="l" part="N">Poteris, iis nostram leva penuriam.</l>
<l TEIform="l" part="N">NA. Quem filium Isai, quemue Davidem audio?</l>
<l TEIform="l" part="N">Multi in dies serui fugitivi et perfidi</l>
<l TEIform="l" part="N">Heros dolose et plane proditorio</l>
<l TEIform="l" part="N">Animo relinquunt, hos si cunctos pascere</l>
<l TEIform="l" part="N">Velim, merito stultus vocer et improvidus.</l>
<l TEIform="l" part="N">Sed non is ego sum: quin facessite ocius</l>
<l TEIform="l" part="N">Hinc, et alium me stultiorem quaerite,</l>
<l TEIform="l" part="N">Istis qui se blanditiis seducier</l>
<l TEIform="l" part="N">Sinat: nec est vestra ut mihi beneficia</l>
<l TEIform="l" part="N">Iactetis: haec ego nec petii unquam, nec peto.</l>
<l TEIform="l" part="N">AB. Modestius quaeso de nobis sentias</l>
<l TEIform="l" part="N">Nabal: nec enim fugitivi nos aut perfidi</l>
<l TEIform="l" part="N">Sumus, nec heros nostros dolo reliquimus.</l>
<l TEIform="l" part="N">Sed innocentes principis tyrannide</l>
<l TEIform="l" part="N">Vexamur iniusta: nec esse aliquem puto,</l>
<l TEIform="l" part="N">Qui passus a nobis sit unquam iniuriam.</l>
<l TEIform="l" part="N">NA. Tun' ergo Saulum principem tyrannidis</l>
<l TEIform="l" part="N">Accusas? usoque dicis iniustius ab hoc</l>
<l TEIform="l" part="N">Premi? GL. Quid hoc turbae est? isti qui milites?</l>
<l TEIform="l" part="N">Quid hi volunt Nabal? NA. Rogas? Davidicae</l>
<l TEIform="l" part="N">Sunt factionis nuntii, atque postulant,</l>
<pb id="s042" TEIform="pb"/>
<l TEIform="l" part="N">Ut quae paravi convivis obsonia</l>
<l TEIform="l" part="N">Ipsis famelicis tribuam: qui nisi cito</l>
<l TEIform="l" part="N">Cedant, faciam ut diem hunc postremum viderint.</l>
<l TEIform="l" part="N">AB. Itane? SP. Sine, nec enim pugnatum venimus.</l>
<l TEIform="l" part="N">Davidi nuntiemus haec, is consulet</l>
<l TEIform="l" part="N">Quid sit faciendum. NA. Quin referte singula,</l>
<l TEIform="l" part="N">Simulque dicite, me, nisi hac vicinia</l>
<l TEIform="l" part="N">Mox cesserit, facturum ut meminerit mei.</l>
<l TEIform="l" part="N">AB. Tenus ut metuamus hominum perditissime?</l>
<l TEIform="l" part="N">Qui quantus es, caudex es atque plumbeus.</l>
<l TEIform="l" part="N">GL. Cave sis, nescis cui maledicas nunc viro.</l>
<l TEIform="l" part="N">AB. Ego nesciam= Sed scin'futurum quid siet?</l>
<l TEIform="l" part="N">Faciam ut mei et diei huius simul et loci</l>
<l TEIform="l" part="N">Memineris quoad vitam Deus concesserit.</l>
<l TEIform="l" part="N">GL. Miseret tui, qui hunc facias inimicum tibi.</l>
<l TEIform="l" part="N">AB. Diminuam ego tibi caput, nisi abieris.</l>
<l TEIform="l" part="N">GL. Siccine agis? OC. Heus cedamus hinc, mox denuo</l>
<l TEIform="l" part="N">Non supplices reversuri, quin supplicem</l>
<l TEIform="l" part="N">Ipsum videbimus brevi, qui nos minis</l>
<l TEIform="l" part="N">His territari credit. NA. Abeunt, nec quidem</l>
<l TEIform="l" part="N">Me invito: sed quid tu <reg orig="heic" TEIform="reg">hic</reg> agendum Glycyloge,</l>
<l TEIform="l" part="N">Si redierint, putas? GL. Tun' id credis fore?</l>
<l TEIform="l" part="N">Quin tandem hilares et laeti mox discumbite:</l>
<l TEIform="l" part="N">Nam dum cessamus, prandium corrumpitur,</l>
<l TEIform="l" part="N">Et qui viri videntur esse, maximi</l>
<pb id="s043" n="22" TEIform="pb"/>
<l TEIform="l" part="N">Nebulones sunt, minisque vanis territant.</l>
<l TEIform="l" part="N">NA. Fac ergo mensae ut inferantur fercula,</l>
<l TEIform="l" part="N">Interea me iubente accumbent hospites.</l>
<l TEIform="l" part="N">Deum immortalem, quae isthaec impudentia est</l>
<l TEIform="l" part="N">Hominum, aut vesania potius? qui quod libet</l>
<l TEIform="l" part="N">Sibi licere putant ab aliis ut petant,</l>
<l TEIform="l" part="N">Nefasque summum credunt, si quis quid neget.</l>
<l TEIform="l" part="N">Sed quid moror hos, cum nil nocere possient?</l>
<l TEIform="l" part="N">Faciam potius quod Glycylogus suasit mihi,</l>
<l TEIform="l" part="N">Ut his omissis me parem convivio.</l>
</lg>
</div2>
<div2 id="GuNZ.02.05" n="5" type="scene" org="uniform" sample="complete" TEIform="div2" part="N">
<head>ACTUS II. SCENA V.</head>
<argument TEIform="argument"><head>ARGUMENTUM.</head>
<p TEIform="p">Discumbit cum convivis Nabal. Accedunt primis Eubulus et Dysigamus: e quibus hic vir alioqui bonus et temperans, uxoris improbitate dissolutior redditur: ille vero ratione et consilio valens convivii luxum et potandi studium detestatur.</p>
</argument>
<stage type="mix" TEIform="stage">PHILOPOSIUS, NABAL, GASTRODES, EUBULUS, DYSIGAMUS, GLYCOYLOGUS.</stage>
<lg met="sena" org="uniform" sample="complete" TEIform="lg" part="N">
<l TEIform="l" part="N">PH. Quid tam diu Nabal moraris hospites?</l>
<l TEIform="l" part="N">Certe insolens facis hoc. NA. Quin invitus etiam.</l>
<l TEIform="l" part="N">Sed accidit, quo nesciam molestius</l>
<l TEIform="l" part="N">Si quid tulerim unquam: quod nisi praesentiae</l>
<l TEIform="l" part="N">Vestrae pepercissem, haud sic abiisset, scio.</l>
<l TEIform="l" part="N">PH. Quid vero id est? NA. Non est dicendi nunc locus,</l>
<pb id="s044" TEIform="pb"/>
<l TEIform="l" part="N">Nam tempus, ut tandem accubemus, postulat:</l>
<l TEIform="l" part="N">Unus moratur nos adhuc Dysigamus.</l>
<l TEIform="l" part="N">GA. Ne quid suae intermittat consuetudinis</l>
<l TEIform="l" part="N">Cavet: sed en ipsum cum Eubulo conspicor.</l>
<l TEIform="l" part="N">EU. Quam variae sunt mortalibus sententiae,</l>
<l TEIform="l" part="N">Quamque varia studia? ut alteri gratum siet,</l>
<l TEIform="l" part="N">Quod alius horret et fastidit maxime.</l>
<l TEIform="l" part="N">Sic sunt, quibus nihil videtur suavius,</l>
<l TEIform="l" part="N">Quam si dies noctesque vini pocula</l>
<l TEIform="l" part="N">Exhauriant, quorum studia sic displicent</l>
<l TEIform="l" part="N">Mihi, ut nihil perinde ut istud oderim:</l>
<l TEIform="l" part="N">Ut qui magis rei assuevi domesticae</l>
<l TEIform="l" part="N">Operam dare, otioque litterario:</l>
<l TEIform="l" part="N">Et vix credas quam sit molestum nunc mihi</l>
<l TEIform="l" part="N">Nabalis ad convivium pergere, scio</l>
<l TEIform="l" part="N">Enim futurum quid siet, quod ebrius</l>
<l TEIform="l" part="N">Omnes suis nos enecabit ineptiis.</l>
<l TEIform="l" part="N">DY. Sic moris est illi, nec ego mutarier</l>
<l TEIform="l" part="N">Hunc posse credo: nec tuam sententiam</l>
<l TEIform="l" part="N">Possum improbare, sed quod hanc minus sequor,</l>
<l TEIform="l" part="N">Uxor mihi in causa est, qua nil molestius</l>
<l TEIform="l" part="N">Natura rerum protulit: nam iurgiis,</l>
<l TEIform="l" part="N">Rixis, probris, pugnis, contentionibus,</l>
<l TEIform="l" part="N">Et litibus non abstinet, donec domo</l>
<l TEIform="l" part="N">Me pellat: hinc est quod foris libentius</l>
<pb id="s045" n="23" TEIform="pb"/>
<l TEIform="l" part="N">Ago, atque res tempusque sic mihi perditur.</l>
<l TEIform="l" part="N">Sed en Nabal cum ceteris: fert aegrius</l>
<l TEIform="l" part="N">Certe moram hanc nostram. NA. Hem, tandem et sero qui dem</l>
<l TEIform="l" part="N">Adestis? EU. Expedire me negotiis</l>
<l TEIform="l" part="N">Citius nequivi. NA. Vah scio sapientibus</l>
<l TEIform="l" part="N">Numquam quod agant deesse: sed Dysigamum</l>
<l TEIform="l" part="N">Quae causa tenuit? Vin' ut divinem? DY. Volo.</l>
<l TEIform="l" part="N">NA. Domum reversus heri bene potus et ebrius,</l>
<l TEIform="l" part="N">Mutam minime invenisti coniugem tuam,</l>
<l TEIform="l" part="N">Quae irata te pinxit tuis coloribus.</l>
<l TEIform="l" part="N">Et vix ab illa te explicuisti hodie miser,</l>
<l TEIform="l" part="N">Nec nisi fide data, quod sobrius velis</l>
<l TEIform="l" part="N">Redire. DY. Dispeream, <reg orig="nî" TEIform="reg">ni</reg> verum dixeris.</l>
<l TEIform="l" part="N">NA. Satis morae ductum est, quin nunc discumbitis?</l>
<l TEIform="l" part="N">Eubule, tu hunc locum tene: tu claudito</l>
<l TEIform="l" part="N">Illi latus Gastrodes: at Dysigamum</l>
<l TEIform="l" part="N">Haec sella capiet: Philoposi, tu proximus</l>
<l TEIform="l" part="N">Mihi assidebis. Heus puer, fac fercula</l>
<l TEIform="l" part="N">Mox inferantur, deinde Glycylogum iube</l>
<l TEIform="l" part="N">Venire, cui locus iste commodum vacat.</l>
<l TEIform="l" part="N">GA. Quid istud hominis est? NA. Heri mihi se obtulit</l>
<l TEIform="l" part="N">Mortalium qui vivunt festivissimus,</l>
<l TEIform="l" part="N">Novusque ininstruendis mensis artifex.</l>
<l TEIform="l" part="N">Sed nunc volo, ut curis omissis omnibus,</l>
<l TEIform="l" part="N">Laeti diem hunc ducatis: et tu maxime</l>
<pb id="s046" TEIform="pb"/>
<l TEIform="l" part="N">Eubule, frontis tetricae phantasmata</l>
<l TEIform="l" part="N">Excute precor, nostrumque te praebe hodie.</l>
<l TEIform="l" part="N">EU. Ego vero nomine isto ad vos me contuli.</l>
<l TEIform="l" part="N">GL. Salvos sit hic adventus vester hospites,</l>
<l TEIform="l" part="N">Et grata sint, quaecumque in vestram gratiam</l>
<l TEIform="l" part="N">Meo labore et diligenti industria</l>
<l TEIform="l" part="N">Paravi. NA. Hui, quod hoc novum cibi genus?</l>
<l TEIform="l" part="N">GL. Meam probare volui tibi sollertiam,</l>
<l TEIform="l" part="N">Angustia quantum temporis passa est modo.</l>
<l TEIform="l" part="N">Hic thynnus est Tyrius conditus saccaro.</l>
<l TEIform="l" part="N">Partem tucetis condii, si cui magis</l>
<l TEIform="l" part="N">Fortassis haec arrideant: tum artocreon</l>
<l TEIform="l" part="N">Istud placebit opinor tibi, quod carnibus</l>
<l TEIform="l" part="N">Fartum est ferinis iusculoque melleo</l>
<l TEIform="l" part="N">Elixis: mox sequentur alia, quae puto</l>
<l TEIform="l" part="N">Vidisse te numquam. GA. Novus et incognitus</l>
<l TEIform="l" part="N">Mihi apparatus hic: Papae quam suavis his</l>
<l TEIform="l" part="N">Sapor? GL. Quin hoc cape potius, praedurius</l>
<l TEIform="l" part="N">Enim est hoc. NA. Vah, nunc demum vivere volupe est.</l>
<l TEIform="l" part="N">Quid tu Philoposi? num placent cibaria</l>
<l TEIform="l" part="N">Haec? PH. Mihine? stultus dicar et betaceus,</l>
<l TEIform="l" part="N">Dignusque, qui instar asini pascar carduis,</l>
<l TEIform="l" part="N">Nisi haec placerent plurimum: Sed poculo hoc</l>
<l TEIform="l" part="N">Oportet ut guttur mihi prius colluam.</l>
<l TEIform="l" part="N">Tibi ergo Nabal praebibo, quantum voles.</l>
<pb id="s047" n="24" TEIform="pb"/>
<l TEIform="l" part="N">NA. Quin totum si haurias, mora in me non erit.</l>
<l TEIform="l" part="N">PH. Ha ha. Viden' Nabal, velim respondeas.</l>
<l TEIform="l" part="N">NA. Faciam, et volens quidem: tibi carchesium</l>
<l TEIform="l" part="N">Debetur hoc Gastrodes. Ga. Prosit plurimum.</l>
<l TEIform="l" part="N">NA. Merito quidem vinum scriptura praedicat,</l>
<l TEIform="l" part="N">Quo homines simul Deique gaudent caelites.</l>
<l TEIform="l" part="N">Mihi profecto nil videtur suavius</l>
<l TEIform="l" part="N">Natura produxisse mater omnium.</l>
<l TEIform="l" part="N">Eubule, tu quid censes? EU. Bene pronuntias.</l>
<l TEIform="l" part="N">Sed cogitandum simul erat, modum omnibus</l>
<l TEIform="l" part="N">Inesse rebus, quem excedere nefas siet.</l>
<l TEIform="l" part="N">Alioqui quod natura mater condidit</l>
<l TEIform="l" part="N">Saluti ut serviat, veneni instar nocet.</l>
<l TEIform="l" part="N">NA. Ah de modo melius post disputabitur,</l>
<l TEIform="l" part="N">Ubi satietas nos bibendi coeperit.</l>
<l TEIform="l" part="N">Quid vero de istis iudicas cibariis?</l>
<l TEIform="l" part="N">Ut haec placent tibi? EU. Placerent optime,</l>
<l TEIform="l" part="N">Nisi peregrinum saperent, quod placere non</l>
<l TEIform="l" part="N">Potest. NA. Quid hoc verbi est? EU. Vis dicam clarius?</l>
<l TEIform="l" part="N">NA. Volo. EU. Deus rerum Creator omnium,</l>
<l TEIform="l" part="N">Rete beneque et sapienter ista condidit,</l>
<l TEIform="l" part="N">Quae cernimus coram omnia: tum quoque singulis</l>
<l TEIform="l" part="N">Gentibus populisque liberaliter dedit,</l>
<l TEIform="l" part="N">Quibus hanc queant vitam fovere lubricam.</l>
<l TEIform="l" part="N">Et si nostrae telluris opes consideres,</l>
<pb id="s048" TEIform="pb"/>
<l TEIform="l" part="N">Prae ceteris esse instructam fateberis.</l>
<l TEIform="l" part="N">Hac nos decebat uti Nabal, et bonis</l>
<l TEIform="l" part="N">Patrii soli contentos vitam ducere.</l>
<l TEIform="l" part="N">Id quia minus facis, probare non queo,</l>
<l TEIform="l" part="N">Quod legibus Domini puto contrarium.</l>
<l TEIform="l" part="N">NA. Hem contionatorem quis te reddidit?</l>
<l TEIform="l" part="N">Quin tu haec Levitis et viris propheticis</l>
<l TEIform="l" part="N">Tractanda linquis, ex quibus plus millies</l>
<l TEIform="l" part="N">Isthaec audivi: nunc aliud res postulat.</l>
<l TEIform="l" part="N">Sed quid tibi desit video. Quid cymbium</l>
<l TEIform="l" part="N">Hoc tibi placet, plenum rubentis massici?</l>
<l TEIform="l" part="N">Istud quantum est, Eubule, propino tibi.</l>
<l TEIform="l" part="N">EU. At ego potius confestim me emori velim</l>
<l TEIform="l" part="N">Quam me scientem immodico vino perdere.</l>
<l TEIform="l" part="N">NA. Deum immortalem, quanto te prudentior</l>
<l TEIform="l" part="N">Sum, vino qui te (stulte) perdi existimas.</l>
<l TEIform="l" part="N">Quin unica hac in re mihi morem gere.</l>
<l TEIform="l" part="N">EU. Quiduis potius me Nabal facturum scias,</l>
<l TEIform="l" part="N">Quam hoc. NA. Quaeso ut hoc unum te exorari sinas.</l>
<l TEIform="l" part="N">EU. Non faciam. NA. Adeone difficilis rogantibus</l>
<l TEIform="l" part="N">Es? Unum ut hoc quaeso impetrem, non amplius.</l>
<l TEIform="l" part="N">EU. Dicam tibi Nabal breviter quod sentio:</l>
<l TEIform="l" part="N">Si me hospitem cupis tuum, meo sine</l>
<l TEIform="l" part="N">Me more vivere. NA. Quando sic vis, non moror.</l>
<l TEIform="l" part="N">Quid tu Philoposi? num negabis tu quoque</l>
<pb id="s049" n="25" TEIform="pb"/>
<l TEIform="l" part="N">Quod postulo? PH. Vah quem me virum esse existimas?</l>
<l TEIform="l" part="N">Egon' ut hanc sic pertimescam cymbulam?</l>
<l TEIform="l" part="N">Hac lege tamen hanc sumo, ut et Dysigamus</l>
<l TEIform="l" part="N">Hic, post eandem uno haustu totam absorbeat.</l>
<l TEIform="l" part="N">DY. Servanda fides erit quam coniugi dedi.</l>
<l TEIform="l" part="N">Faciam tamen quod possum. GA. Quales iudicem</l>
<l TEIform="l" part="N">Vos nescio: nam dum sapere prae ceteris</l>
<l TEIform="l" part="N">Vultis, video vos plus aliis stultescere.</l>
<l TEIform="l" part="N">Nam quae (malum) dementia est, ieiuniis</l>
<l TEIform="l" part="N">Curisque vos conficere? Ego longe rectius</l>
<l TEIform="l" part="N">Mihi ut bene sit curo, vivoque splendide,</l>
<l TEIform="l" part="N">Nec sentio hinc ullum vel animae aut corporis</l>
<l TEIform="l" part="N">Incommodum, vobisque sum sapientior</l>
<l TEIform="l" part="N">Multo, et habitior. Vos dum cavere singula</l>
<l TEIform="l" part="N">Studetis, numquam non periclitamini.</l>
<l TEIform="l" part="N">NA. Et tu quidem magis sapienter iudicas,</l>
<l TEIform="l" part="N">Tuaeque potius accedo sententiae.</l>
<l TEIform="l" part="N">Nam dum licet, nobis vivendum censeo,</l>
<l TEIform="l" part="N">QUANDO fore scio cum frustra id tentabimus.</l>
<l TEIform="l" part="N">GL. Eadem mihi mens est: dum corpus sufficit,</l>
<l TEIform="l" part="N">Utamur, et fruamur naturae bonis.</l>
<l TEIform="l" part="N">Heus Parmeno, vide coquis quid in mora</l>
<l TEIform="l" part="N">Siet, quod tardius parant quae iusseram.</l>
</lg>
<pb id="s050" TEIform="pb"/>
</div2>
</div1></body></text>





</TEI.2>