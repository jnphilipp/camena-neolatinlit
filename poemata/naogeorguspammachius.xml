<?xml version="1.0" encoding="ISO-8859-1"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd">
<TEI.2>
<teiHeader type='text'>
<fileDesc>
<titleStmt>
<title>Tragoedia nova Pammachius.</title>
<title type='sub'>Machine-readable text</title>
<author n='Naogeorg'>Naogeorg, Thomas</author>
<editor>Naogeorg, Thomas</editor>
</titleStmt>
<editionStmt>
<edition>XML version, markup prototype, December 1999</edition>
<respStmt><name>Ruediger Niehl</name><resp>markup</resp></respStmt>
</editionStmt>
<publicationStmt>
<publisher>Camena</publisher>
<address>
<addrLine><anchor n="http://www.uni-mannheim.de/mateo/camena/naogeorg1" type="href" id="naogeorg1"/></addrLine>
</address>
</publicationStmt>
<notesStmt>
<note type="href">http://www.uni-mannheim.de/mateo/camena/</note>
<note type="pathname">naogeorg1</note>
<note type="filename">naogeorguspammachius.html</note>
<note type="titleimage">s001.html</note>
<note type="srcfile">naogeorguspammachius.xml</note>
<note type="imgpath">naogeorg1/jpg</note>
<note type="imgtype">html</note>
</notesStmt>
<sourceDesc>
<bibl>Wittenberg: Johann Luft, 1538.</bibl>
</sourceDesc>
</fileDesc>
<encodingDesc>
<editorialDecl>
<p>Regeln fuer die Texterfassung 03/2001</p>
</editorialDecl>
<refsDecl>
<p>not necessary</p>
</refsDecl>
</encodingDesc>
<revisionDesc>
<change>
<date>January 2005</date>
<respStmt>
<name>Manuel Roehrich (spell check), Ruediger Niehl (tagging)</name>
<resp>markup</resp>
</respStmt>
<item>
new TEI header; typed text - structural tagging complete - no semantic tagging - Morpheus spell check</item>
</change>
</revisionDesc>
</teiHeader>
<text>
<front>
<gap id='GR'/>
<pb id='s001'/>
<titlePage><titlePart>
TRAGOEDIA NOVA PAMMAchius, auctore Thoma Naogeorgo Straubingensi.
Cum Praefatione luculenta.
Excusum Vitebergae, Typis Ioannis Luft
Anno MDXXXVIII. Tertio Idus Maii
</titlePart></titlePage>
<pb id='s002'/>
<pb id='s003'/>
<div type='dedication'>
<head>REVERENDISSIMO PATRI D. THOMAE ARchiepiscopo Cantuariensi digniss. Thomas Naogeorgus S. D.</head>
<p>
Cogitanti mihi saepe de summis Dei opti. maxi. beneficiis, quibus nos dum in hac vita versamur pro
singulari sua erga nos clementia, cottidie cumulat, ut per ea ad salutem et veram sui agnitionem, quae est
aditus ve rus ad vitam aeternam, perducamur, nullum quidem nobis vel maius vel gratius videri debere
existimo, quam quod verbi sui ministerium apud nos instituit, per quod in omni genere afflictionum et
tentationum in quibus nihil nos levare vel consolari potest, praeterque verbi cognitio, omnes recte
instruamur de Dei voluntate, erga nos discamusque illum non solum timere, verum etiam dilige re et
agnoscere pro patre, cui nos curae sumus, et qui velit servare et liberare nos ex angustiis et malis, quibus vel
propter peccata, vel diaboli saevitiam
<pb id='s004'/>
ac tyrannidem assidue premimur, atque exercemur. Per hoc enim ministerium non solum proponitur no bis
doctrina nota etiam aliquo modo rationi, quae cum ostendat nos non casu natos, aut hunc mundum fortuito
ortum, simul etiam monet Deum esse qui inspiciat res humanas et curet cas, puniat malos et benefaciat
bonis, verum etiam explicatur nobis arcana Dei voluntas de perpetua et ineffabili misericordia illis
promissa, qui agnoscunt suam indignitatem et apprehendunt silium propter quem velit ipse nobis esse
propitius, et recipere nos in gratiam etiamsi simus indigni et sentiamus nos meritos aeternam iram
ac damnationem. Cum enim nemo ea sit innocentia praeditus quin in magnis calamitatibus vel tentationibus
sentiat se merito et perditum et reiectum a Deo, nihil profecto perturbatae menti salubrius et gratius esse
potest, quam vox Euangelii de gratuita remissione peccatorum propter Christum, quam solum ministerium
verbi nobis commonstrat et patefacit, Itaque saepe scriptura nobis magnifice praedicat dignitatem
ministerii, quod profecto quia vocem Dei ad nos perfert amplissimum est, et bonis mentibus eo nihil
iucundius aut magis salutare contingere potest, Sicut et Esaias docet cum ait Quam speciosi pedes evangelizantium pacem, et evangelizantium bona. Intelligit enim propheta hominem
<pb id='s005'/>
afflictum, nec in ratione, nec in lege reperire ullum solacium, quo se crigat ac sustentet, sed tantum 
in verbo de promissa misericordia per Christum quod annun datur per ministros, quorum voce et num cio
nihil potest esse dulcius consternatis metu conscientiis propter conspectum immunditiei et indignitatis
nostrae. Ut autem nulla functio in terris sanctior et praestantior est ministerio verbi, ut perquam solam fiant
homines participes beneficii Christi, et consequantur remissionem peccatorum, ac aeternam salutem, ita e
contra nullum gravius scelus ex cogitari potest, quam vi ac fraude saluberrimum munus in deterrimam
pestem, et perniciem animarum et totius ecclesiae convertere, quemadmodum iam multis annis ab impiis
pontifiabus Romanis est factitatum li enim avaritia, ambitione, et aliis sceleribus in citati sacratissimum
munus a Christo institutum et Apostolis traditum ita perverterunt, ut pontificatus pro immanissima
tyrannide iure haberi possit. Quaeso enim, ut Pontifices dominentur Regibus, et summis <corr sic='?' resp='monarchis?'>monarhis</corr> totius
orbis, ut infinita pecunia cumulent opes, ut fruantur turpissimis voluptatibus, quid non iuris sibi sumunt?
quam non sibi potentiam arrogant? Primum enim ut habeant Reges obnoxios, et trahant ad se regna mundi,
fingunt se habere utrumque gladium hoc est, non solum potestatem ecclesiasticam
<pb id='s006'/>
sed etiam civilem, qua liceat ipsis pro libidine Regibus ac Principibus eripere regna, et quibus ipsi velint
deferre, et quidem se omnibus praeponunt, quod quo speciosiore fuco faciant, magna impudentia depravant
scripturam, et abutuntur eius auctoritate ubi commodum est. Quod si quis reclamet et disputer aliam esse
sententiam, obiciunt, ad se pertinere ius interpretandi, nec esse reprehendendos, vel si (ut ipsorum Canon
ait) multa animarum milia perdant. Igitur tantum abest ut nostri Pontifices suo fungantur officio ad salutem
animarum et conscientiarum, ut etiam nomine sui officii flagitiosissime abutantur ad exitium Ecclesiae,
quod profecto plenum sceleris ac plusquam tyrannicum est. Et ut atrocius peccat is qui eum ex officio iuvare
debebat, illo ipso laedit quod nome gerit, sicut proditores multo deteriores hostibus sunt, qui praetextu
amicitiae perdunt, ita <corr sic='?' resp='pontifices?'>potifices</corr> multo maiore odio digni sunt, qui cum sine summi custodes religionis
constituti, eam ipsi ut privatas cupiditates expleant scelerate proiciunt et opprimunt. Nam cum ideo sint in
superiore Ecclesiae loco constituti, ut maiore auctoritate gubernent eam, conseruent et propagent religionem,
ordinent perso nas aptas ad docendum Euangelium, ipsi omissa hac cura stabiliunt suam tyrannidem,
rapiunt regna mundi, et pro iis etiam armis saepe acerrime dimicant,
<pb id='s007'/>
invaduntque in alienam functionem, publico et orbis et Ecclesiae malo. Neque vero cum alienis principibus
tantum belligerantur de ditionibus et imperio, aut eos iniustis excommunicationibus conatant ad arma, ut
alieno damno suam potentiam augeant et confirment Sicut Gregorius septimus etiam silium cum patre commisit. Alexander tertius praestantissimum imperatorem, et cumulatum omni laude heroicarum virtulum
Fredericum primum implicuit atrocissimis bellis eumque indignis contumeliis affecit. Cum enim optimus
imperator publicae pacis causa se ad pedes pontificis abiecisset ut peteret absolutionem, pontifex eius
cervici pedem imposuit, et ut augeretur rei indignitas acclamari superbe iussit versum ex Psalmo. Super
aspidem et basiliscum ambulabis et conculcabis leo nem et Draconem. Cum quidem scriptura praecipiat ut
magistratum sanctissime et reverenter colamus. Sic enim ait, Principi populi tui non maledicas. Denique ne
plures commemorem, nostris temporibus Iulius secundus suis technis totum fere orbem terrarum bellis
accenderat. Ipsi pontifices inter se et armis, et saevissimis odiis de Principatu concertant. Neque vero opus
est ut pluribus exemplis ex historia allatis fidem huius rei faciam, unum hoc pro multis satis declarabit
quanta immanitate et rabie, de honoribus et opibus soleant contendere.
<pb id='s008'/>
Cum temporibus Arnolphi imperatoris atrox scisma fuisset coortum inter Sergium et Formosum, Sergio
pulso, Formosus arripuit Pontificatum, postea mortuo Formoso, Sergius rediens Romam, immani cupiditate
vindictae inflammatus, effodit cadaver Formosi, quod crudelissime tractatum, postea truncavit capite. et in
Tyberim praecipitavit. At huic similes multi alii fuerunt, non solum flagitiis, sed etiam ingenii monstrosa
tarditate insignes, et nulla bonarum rerum cognitione instructi, qualis hic tamen Sergius inprimis fuisse
perhibetur, ut videlicet esset <foreign lang='GR'>phlo\s ai(mati pefurmenos</foreign>, quod rhetor olim de Tyberio Caesare dixisse fertur, cum animadvertisset
in eius mente incredibilem stuporem cum singulari saevitia coniunctum. Haec quamquam horribilia sunt,
tamen illa adhuc vincunt quod eo tandem furoris processerunt pontifices, ut sicut Christus praedixit, in
templo Dei postulaverint se pro numine coli et ado rari. Nunc cum illa reprehenduntur violenter ferunt
quod tyrannorum proprium est, et ferro indicunt silentium bonis, qui non approbant ipsorum impietatem et
scelera, et quemadmodum truculentus ille lorarius in Comoedia ait, Indigna, digna habenda sunt herus
quae facit. Ita illi nolunt quicquam vel lae vissime notari, etiamsi nihil nisi mera sacrilegia et portenta
praecipiant et faciant. Tolerari enim
<pb id='s009'/>
fortassis poterant, si mediocriter labefactarent statum Ecclesiae. Nunc cum religionis nomen habeant in quaestu,
imperitis <corr sic='?' resp='pretio'>pretio</corr> vendant caelum, immensam pecuniarum vim extorqueant commentitiis indulgentiis,
condant novas et blasphemas traditiones de coe libatu, de Missa, exerceant plus quam phalaricam saevitiam
in fideles, cumque eis praecipue sit commissa cura religionis tuendae ac defendendae, relictis his ineptiis,
ut ipsi pro sua eximia sapientia loquuntur, genio prolixe indulgent ac ventri tamquam summo deorum sicut
Cyclops in Tragoedia serviunt, eique sacra faciunt foedissimis voluptatibus. Sed ne mutire quidem
adversus haec impune permittunt, quin potius quemadmodum teterrimus tyrannus apud Herodotum, cum
silium Harpago epulandum proposuisset, interrogas setque patrem quomodo placeret ipsi factum,
nequaquam volebat vituperari, sed potius audire bellissimam scilicet vocem, quicquid Rex facit, hoc mihi
placet, ita ipsi damnari nolunt, etiamsi dira committant, quod ipsis non est novum. Illis enim, ut Bassiani
noverca dicebat quicquid libet, licet. Ego vero ex animo dolco infelicissimam quarundam regionum
conditionem, quae tantam tyrannidem vel per superstitionem, et ignorantiam verbi, velper vim coguntur
adhuc sustinere. Nobis autem cum ex tantis tenebris et carnificina corporum et animorum nunc beneficio
<pb id='s010'/>
 renovatae doctrinae ecclesiasticae simus aliquo modo liberati, sitque nobis verus ministerii usus
iterum restitutus alienissimus a Pontificum tyrannide, existimo assidue coram Deo agendas gratias. In
primis vero gratulor Angliae vestrae quae sapientissimi Regis studio ac pietate nunc etiam a tali peste quae
occupavit totum pene Christianum orbem ceperit purgari. Ac praecipue in hoc meretur praedicari sapientia
serenissimi Regis qui prae reliquis finitimarum nationum Principibus ac Regibus rem tanti mo menti
<unclear reason='?'>animaduc??erit</unclear>, et constituerit non diutius fer re in sui regni finibus intolerabilem istam Pontificum
tyrannidem sine modo grassantem et Cancri more Ecclesias iam multos annos depascentem. Nec dubium
est Deum affuturum piis consiliis Regis, quem videmus summa vi in id incumbere ut regnum suum reddat
cum aliis bonis rebus ornatiss. videlicet literis, legibus, et aliis politicis ordinationibus, tum vero maxime
religione quae salutem et pacem animis solidam ac perpetuam parit, et pertinet ad gloriam et nomen Dei
maxime illustrandum. Neque vero ornatissime presul parum tibi debebit Anglia vestra, qui ut accipi mus
nullo studio, consilio, ac opera, cessas tam pia et salutaria Regis consilia confirmare et adiuvare, quae cum
ad salutem Ecclesiae et religionem provehendam pertincant, te, id est Episcopo singulari pietate
<pb id='s011'/>
et doctrina praedito, maxime dignum facis Cum autem iudicaverim plurimum referre etiam publice ut
animi a pueris imbuantur acri odio tyrannidis cuius modi iam annos plus quam 400. exercuerunt Pontifices,
composui Tragicam fabulam, in qua tenerae aetati eius aliquam imaginem exprimere ac depingere utcumque
conatus sum. Neque enim periculum est ne perpetuo exagitandis impie et scelerate factis, nimium
procedatur. Ac videmus nihilo minus pontifices vel parum vel nihil nisi quod vi extorquetur remittere de sua
pertinacia. Nec videntur desituri, donec ipsorum impia doctrina et auctoritas penitus subvertatur. Neque
enim Tyranni prius desinunt sui similes esse, quam extrema urgeant. Sicut Dionysius Siculus olim fertur
dixisse. Tyrannidem non de bere relinqui ab illo qui insideat equo, sed qui trahatur pedibus. Cum igitur
exhibuissem harum regionum aliquot bonis et doctis viris meum scriptum et intellexissem ipsis consilium
meum non displicere, visum est ad tuam dignitatem mittere, ut intelligeres et peregrinis gentibus studium
vestrum in renovanda doctrina Ecclesiastica, et tollendis abusibus, qui iam longo tempore in Ecclesia
invaluerant, maximopere probari, simul etiam exemplis confirmaremini, ut maiore animo quod instituistis
perficeretis.
<pb id='s012'/>
Decet enim magno consensu nos omnes anniti, it Tyrannis ex Ecclesia praesertim extirpetur. Et quoniam
meum scriptum minime eius generis esse scio in quo vel ingenium vel eloquentia te acerrimo iudicio
praeditum, magnopere delectare possit, valde optarim te pro tua singulari humanitate, quam audio te cum
eximia doctrina coniunxisse, boni consulere studium meum, quod ut facias, et me tuae dignitati
commendatum habeas vehementer etiam atque etiam rogo. Bene vale.
</p>
</div>
<div type='dedication'>
<pb id='s013'/>
<head>SACRARUM LITERARUM EXImio professori, Doctori Martino Luthero, Thomas Naogeorgus S. D. P.</head>
<lg>
<l>Quod Graecus ait, <foreign lang='GR'>o(q' h( a)maqi/a me\n qrasei=s, o)knhrou\s de\ to\ lelogisme/non a)perga/zetai</foreign>,</l>
<l>Numquam (eximie Doctor) sensi esse verius</l>
<l>Quam hoc tempore in me, qui praesentes audeam</l>
<l>Et serias res et plenas periculo,</l>
<l>Insido plerumque theatro committere.</l>
<l>Sane veteres, qui scripserunt Tragoedias</l>
<l>Praeterita tum tractarunt argumenta, nec</l>
<l>Res praesentes quisquam ausus est proponere.</l>
<l>Quo factum, ut et ipsi tuti essent, et omnium</l>
<l>Pro industria commendarentur vocibus,</l>
<l>Prudenter illi, ceterum ego <foreign lang='GR'>a)maqe/steron</foreign>,</l>
<l>Qui non per illorum incedam vestigia,</l>
<l>Sed re praesenti multorum in me provocem</l>
<l>Odium, et labore meo quidem, quo quid potest</l>
<pb id='s014'/>
<l>Dici stultius, huius si mundi commoda</l>
<l>Quaerimus et amamus? Si placet assentatio?</l>
<l>Si multorum volumus probari calculis?</l>
<l>Sed quid agam? Christiani non esse censeo</l>
<l>Hominum seruire duntaxat libidini,</l>
<l>Et veritatis deserere patrocinium, et</l>
<l>Id solum spectare, ut probetur omnibus,</l>
<l>Quum tamen impia sit pars hominum quam maxima,</l>
<l>Cui non nisi suis similia moribus placent.</l>
<l>Quapropter et Pauli nota est sententia</l>
<l>Qua, si place at hominibus, se Christi negat</l>
<l>Servum esse. Nam displicuisse malis maxima</l>
<l>Laus est, Contra et summum placuisse dedecus.</l>
<l>Si igitur a veterum discessi vestigiis</l>
<l>Non <foreign lang='GR'>a)maqi/a</foreign> solum in causa est, sed multo magis</l>
<l>Hostilis in Baptismo iuratus animus</l>
<l>Adversus pompas et Satanae collegium.</l>
<l>Cuius animi quantum licet esse destino.</l>
<l>Irascatur Satanas et sentina mali.</l>
<l>Odio me prosequantur quanto collibet.</l>
<l><foreign lang='GR'>Ou) ne/mesis a)mfi\ a)lhqei/a| polu\n xro/non,</foreign></l>
<l><foreign lang='GR'>tou\s kednou\s xristianous pasxein a)/lgea,</foreign></l>
<l><foreign lang='GR'>h(/t' e)le/nhs kalli/wn poiei=t' eu)dai/monas.</foreign></l>
<l>Quia igitur tu nobis primus eam tenebris</l>
<l>Oppressam Aegyptiacis, in hanc clarissimam</l>
<pb id='s015'/>
<l>Lucem (irato quamvis tenebrarum Principe)</l>
<l>Reduxisti, et primos incursus hostium,</l>
<l>Et syncrotismum omnem Satanae sodalium</l>
<l>Scuto fidei et gladio excepisti spiritus,</l>
<l>(Quo sane plurimis dedisti animum, ut simul</l>
<l>Pro veritate eadem subeant pericula)</l>
<l>Tuo sub nomine hanc placuit Tragoediam</l>
<l>Spectandam veritatis sectatoribus</l>
<l>Aedere, ut his primiciis mea erga te omnibus</l>
<l>Pro doctrina nota esset observantia,</l>
<l>Quodque fatear me tibi debere plurimum, et</l>
<l>Omni velim modo me gratum ostendere.</l>
<l>Tu quaeso exiguum non spernas munusculum,</l>
<l>Sed me hactenus ignotum tibi, vel ultimum</l>
<l>Tuos inter amicos habere sinas locum,</l>
<l>Quem dudum amici ultro es dignatus nomine.</l>
</lg>
<closer>FINIS.</closer>
</div>
<pb id='s016'/>
<div type='prologue'>
<head>PROLOGUS</head>
<lg>
<l>Quid adferamus, si vacat cognoscere</l>
<l>Spectatores, paucis exponam singula.</l>
<l>Pammachium, qui Romanus est Episcopus,</l>
<l>Euangelicae doctrinae coepit taedium,</l>
<l>Mox simul ac Iulianum duxerat ad fidem,</l>
<l>Per quem cunctis pax concessa est Ecclesiis.</l>
<l>Pammachius igitur inflatus superbia,</l>
<l>Res magnas quaeritans, Porphyrium nactus est</l>
<l>Applausorem consilii longe pessimi</l>
<l>Ut se Satanae dedant, a Christo devient.</l>
<l>Christus non ignarus rerum istarum omnium,</l>
<l>Satanam iam mille annis vinctum solvi iubet,</l>
<l>Et veritatem interea terras linquere.</l>
<l>Satanas solutus convocat vicarios,</l>
<l>Expiscatur quid illo exegerint die.</l>
<l>Interea cum Porphyrio Pammachius adest,</l>
<l>Satanici regni postulans consortium.</l>
<l>Recipitur, iure iurando data side,</l>
<l>Quo facto, Caesarem (qui cum contentio</l>
<l>Illi ante inciderat) eicit ex Ecclesia,</l>
<l>Deponit ab imperio. Tum Caesar angitur</l>
<l>Vehementer tam subito perturbatus malo,</l>
<l>Pammachii gratiam impetrare destinat,</l>
<pb id='s017'/>
<l>Multum frustraque dissuadente Nestore.</l>
<l>Adit. Doctrinam Pammachii audit impiam,</l>
<l>Illius et creaturas videt novas.</l>
<l>Restituitur, sed duris conditionibus,</l>
<l>Quum subiectis iurasset oboedientiam.</l>
<l>Quo digresso, Satanas vocatus advenit</l>
<l>Creata videt, gesta audit, miratur, probat.</l>
<l>Tanta erigit tropheum pro victoria.</l>
<l>Epulantur ex adeptis spoliis in dies.</l>
<l>Interea a Christo exorato in terris loco</l>
<l>Redit cum Paulo veritas, ut gloriam</l>
<l>Christi illustret, Papaeque doctrinam arguat.</l>
<l>Quod quum sit, Satanae irascitur collegium.</l>
<l>Consiliis captis, doctrinae et doctoribus</l>
<l>Variis exitium moliuntur machinis.</l>
<l>Res est non obscura, intuenti tempora</l>
<l>Et praeterita et praesentia, si collegerit</l>
<l>Apostolicae doctrinae summam, et quae dein</l>
<l>Doctrinae monstra Papatus, turpis lucri</l>
<l>Aut ambitionis gratia produxerit.</l>
<l>In summa. Papatum suis coloribus</l>
<l>Depinximus. Non carpimus si quid boni</l>
<l>A Romana umquam productum est Ecclesia.</l>
<l>Habent bona suas laudes, ut quae dicimus</l>
<pb id='s018'/>
<l>A divino haud dubium profecta spiritu.</l>
<l>Superstitiones, luxum, decreta impia,</l>
<l>Superbiam, arrogantiam, pessima opera,</l>
<l>Crudelitatem, perniciosa dogmata,</l>
<l>Avaritiam, imposturas, contemptum Dei,</l>
<l>Laudet alius, qui pasci amat mendaciis,</l>
<l>Qui plus mundi favorem certat quaerere,</l>
<l>Quam veritatem sectari et verbum Dei.</l>
<l>Nos certe qualescumque sumus, mendaciis</l>
<l>Et errori favere nondum possumus.</l>
<l>Vos aequi adeste iudices Tragoediae,</l>
<l>Quam orbi doctrinae peperit controversia.</l>
<l>Res ficta est, ita tamen, ut adsit veritas</l>
<l>Quae iucundum coniuncta dant et utile.</l>
</lg>
</div>
<div type='dramatis personae'>
<lg>
<pb id='s019'/>
<head>INTERLOCUTORES.</head>
<l>Christus.</l>
<l>Petrus Apostolus,</l>
<l>Paulus Apostolus.</l>
<l>Pammachius Episcopus.</l>
<l>Porphyrius Sophista.</l>
<l>Iulianus Caesar.</l>
<l>Nestor Cancellarius.</l>
<l>Satanas.</l>
<l>Planus.</l>
<l>Stasiades.</l>
<l>Chremius.</l>
<l>Dromo servus.</l>
<l>Veritas.</l>
<l>Parrhesia ancilla.</l>
<l>Ptorophon veredarius.</l>
<pb id='s020'/>
</lg>
</div>
</front>
<body>
<div1 id='NaPW.01' n='1' type='act'>
<head>ACTUS PRIMUS.</head>
<div2 id='NaPW.01.01' n='1' type='scene'>
<head>Christus, Petrus, Paulus.</head>
<lg>
<l>Senescentis iam mundi ratio postulat,</l>
<l>Ut errorum mala inserantur semina,</l>
<l>Suasque inimicus noster vires exserat,</l>
<l>Et summe contra veritatem, turpibus</l>
<l>Inauditisque praevaleat mendaciis,</l>
<l>Nomenque meum atque religionem funditus</l>
<l>Exstinctam velit, in eoque sudet maxime</l>
<l>Divinum ut omnem in sese cultum transferat.</l>
<l>Adeo post mille annos solutus vinculis</l>
<l>Fremet, et squalores ulciscetur carceris.</l>
<l>Recte tu eum Petre rugientem pinxeras</l>
<l>Leonem, qui vorandos quaerat iugiter.</l>
<l>Nonne videtis quantum cathenas dentibus</l>
<l>Nitatur conterere, et parieti cornua</l>
<l>Illidat, et serpentinis se motibus</l>
<l>Torqueat? Heu sursum mox atque; deorsum omnia</l>
<l>Miscebit, strenue et neglecta sarciet.</l>
<l>Veh Christianis, veh populis et Gentibus,</l>
<l>Magnum iam tandem habebitis adversarium.</l>
<l>Quem nosse, quem cavere, cui resistere</l>
<l>Non cuiusuis, sed erit divina prediti</l>
<l>Virtute, et quem Dei servarit dextera.</l>
<pb id='s021'/>
<l>Iam vigiliis, nec non orationibus</l>
<l>Et sobriis illis opus erit mentibus</l>
<l>Plusque ante hac umque. Quippe inundabunt mala,</l>
<l>Regnante summo iniquitatis principe.</l>
<l>Sed apparebit, amici, sole clarius</l>
<l>In hisce malis, an cordi sint mortalibus</l>
<l>Meae vestraeque contiones, in quibus</l>
<l>Mali venientis mentionem fecimus.</l>
<l>Si fuerint cordi, animas tuebuntur suas,</l>
<l>Sin minus, in communibus involventur malis.</l>
<l>Sed utcumque cadat, inimicus solvendus est.</l>
<l>A cuius tamen illecebris fortiter meos</l>
<l>Servabo, iniquitati ne apponant manus.</l>
<l>Nemo surripiet eos quos mihi dedit Pater:</l>
<l>Haec vos amicos ignorare nolui.</l>
<l>Sed et ante nostis tempus sic fore ultimum.</l>
<l>PET. Etiam ne ea iam (Magister) adsunt tempora.</l>
<l>Quibus Satanas laxis habenis imperet,</l>
<l>Erroresque potenter perniciosos serat?</l>
<l>CHR. Adsunt. Seriem ipsi temporum revolvite</l>
<l>Nunc ante consummationem saeculi,</l>
<l>Quam plurimum conceditur libidinis</l>
<l>Et Satanae et impiis symmistis omnibus,</l>
<l>Ut aeternum dein potenter ardeant.</l>
<pb id='s022'/>
<l>PET. Tanto igitur res confundente adversarie</l>
<l>Tuo sanctissimo quid siet nomini?</l>
<l>CHR. Eius redigetur cognitio ad paucissimos.</l>
<l>Ut vix salutem a me quaerat millesimus.</l>
<l>Alia sibi salutis quaerent nomina</l>
<l>Homines, tota in quibus haereant fiducia,</l>
<l>Quae in cunctis invocent necessitatibus.</l>
<l>Et hominum existimabitur stultissimus,</l>
<l>Salutis qui suae firmam et sacram anchoram</l>
<l>Nomen meum solum statuerit, scilicet</l>
<l>Nolens sperare auxilium ab impotentibus.</l>
<l>In partes mille alii sua scindent pectora,</l>
<l>In nullo collocantes solo spem suam.</l>
<l>Magnis surdos inclamabunt boatibus,</l>
<l>Persuasi falsis inimici miraculis,</l>
<l>Ut olim in Israel Sacerdotes Baal.</l>
<l>PE. Quae illa, magister, erunt nomina quaeso, aut in quibus</l>
<l>Ad ea homines current necessitatibus?</l>
<l>CHR. Catalogus nominum pene infinitus est.</l>
<l>Appellabunt partim bona opera et ordines,</l>
<l>Partim merita et afflictiones corporis,</l>
<l>Cucullos, pereginationes, et preces</l>
<l>Rosarum dictas nomine, horasque canonicas,</l>
<l>Ieiunia, caelibatum, atque indulgentias,</l>
<pb id='s023'/>
<l>Missas, sacrificia, defunctorum vigilias,</l>
<l>Et aquilae tandem consecratae aspergines.</l>
<l>Ad isthaec peccatorum pressi pondere</l>
<l>Diffugient, afflictisque conscientiis,</l>
<l>Eius modi vanis putabunt consuli.</l>
<l>PAV. Prorsus inaudita, Magister, dicis nomina.</l>
<l>CHR. Nec mirum Paule si illa ignorasti hactenus.</l>
<l>Homines <foreign lang='GR'>a)lfhstai\</foreign> surgent, quos tu dicere</l>
<l>Soles <foreign lang='GR'>e)feureta\s kakw=n</foreign>, qui simplici</l>
<l>Sanaque fidei doctrina haud contenti erunt.</l>
<l>PAV. Et his suis inventis atque somniis</l>
<l>Remissionem peccatorum consequi</l>
<l>Se posse sperabunt? CHR. Nil exploratius</l>
<l>Habebunt Paule, quam isthaec magni ponderis</l>
<l>Apud patrem meum esse. PAV. Usque adeo sanguinis</l>
<l>Tuaeque mortis obliviscentur homines?</l>
<l>CHR. Prorsus. Surget Monachorum pestiferum genus.</l>
<l>Qui ridiculas inventiones, et suos</l>
<l>Cucullos, et professionis impiae</l>
<l>Mysteria, sanguini longe doceant meo</l>
<l>Praestare. PAV. Quid ais? Tantum ne impudentiae</l>
<l>Et impietatis hominibus inesse poterit?</l>
<l>CHR. Etiam. Doctore Satana. Pulchre tu Petre</l>
<l>Illos ostendis dicens, <foreign lang='GR'>yeudodida/skaloi</foreign></l>
<pb id='s024'/>
<l>Erunt in vobis, qui introducant haereses</l>
<l>Perditionis, <foreign lang='GR'>to\n despoth\n a)rnou/menoi</foreign></l>
<l><foreign lang='GR'>to\n a)gora/sant' au)tou/s.</foreign> PET. Memini. PAV. Num tam impia</l>
<l>Docentes invenient qui credant? CHR. Maxime.</l>
<l>Num non tuae recordaris sententiae,</l>
<l>A veritate auditum aversuros, et ad</l>
<l>Vanas homines se conversuros fabulas?</l>
<l>Placebunt mendacia, et impostores magis</l>
<l>Quam veraces et sani diligentur, et</l>
<l>Quo perditior quisque, hoc cunctis carior erit.</l>
<l>Mundus vult decipi, illusores diligit,</l>
<l>Nugatoresque omnis pascit pinguissimis.</l>
<l>Aderunt igitur et cuncta implebunt pulpita.</l>
<l>PA. Heu heu, male erit quas plantavimus Ecclesiis,</l>
<l>Nostrique labores sic reddentur irriti.</l>
<l>CHR. Nil certius. PA. Sed tamen Episcopos puto</l>
<l>Sanam doctrinam defensuros fortiter.</l>
<l>Nec tam facile mundi cessuros Principi.</l>
<l>Unde haud dubium ex populo servari plurimos.</l>
<l>Nam quidquid Princeps calliditate diruet,</l>
<l>Per illos mox constantes instaurabitur.</l>
<l>Facile a nocturnis servantur oves bestiis,</l>
<l>Si pastor operam navet sitque pervigil.</l>
<pb id='s025'/>
<l>CHR. Nisi illi primi Paule ad Satanam cesserint.</l>
<l>PAV. Horrendum ais. Tum nil spei esset reliquum.</l>
<l>CHR. Factum docebit paulo post, quam gnaviter</l>
<l>Satanae resistant, quam sint constantes, diu</l>
<l>Noctuque quantum vigilent, quantum gloriae</l>
<l>Mihi dent, et quantum nomen promoveant meum.</l>
<l>PET. Atqui mihi spes est in eo qui praesidet</l>
<l>Romanis, Pammachio, quem industrium ferunt,</l>
<l>Doctum, fortem, atque strenuum laboribus.</l>
<l>CH. Fuit is quidem, ut dicis. Sed per multum interest</l>
<l>An perpetim quis perseveret, qui fuit.</l>
<l>Nam repperisse veritatis tramitem</l>
<l>Magnum est, sed in eo perstitisse iugiter</l>
<l>Maximum, et opera demum commendat omnia.</l>
<l>Pammachius, in quo solo tibi spes est, cave</l>
<l>Externa te decipiat sanctimonia.</l>
<l>Abstrusis nondum cogitationibus</l>
<l>Interes, et cordis arcana haud intelligis.</l>
<l>Is enim prae ceteris mei fastidium</l>
<l>Capit, et doctrinae iam me dium unguem porrigit.</l>
<l>Ultro ad Satanam vult cum symmistis pergere.</l>
<l>PE. Heu quanta de spe decidi. CH. Hic nihil est spei.</l>
<l>Fastum, potentiam, et mundi ambit glorias</l>
<l>Unde et in omnibus adversum mihi ponet gradum</l>
<pb id='s026'/>
<l>Ego pauper vixi, ille erit ditissimus.</l>
<l>Ego salutis viam commonstravi hominibus,</l>
<l>At ille operam dabit, ne quis eam intelligat.</l>
<l>Caras ego mihi animas habui mortalium, et</l>
<l>Ut viverent, morte mea effeci lugubri,</l>
<l>Quas perdidisse summum ille putabit lucrum.</l>
<l>Ego Magistratus omnes atque Caesarem,</l>
<l>Oboedientia observavi debita,</l>
<l>Orbis Monarchas ille et Principes viros</l>
<l>Pedibus premet et indignis tractabit modis.</l>
<l>Ego abiectus discipulorum lavi pedes,</l>
<l>Ille ad pedum haud quosuis admittet oscula.</l>
<l>Ego pacem suasi et promovi maxime,</l>
<l>Ille etiam inter pacificos dissidia seret.</l>
<l>Ego gloriam nomenque fugi regium.</l>
<l>Miris aliorum ille invadet regna artibus.</l>
<l>Meis ego crucem humeris ad mortem pertuli,</l>
<l>Ille sublimis feretur a compluribus.</l>
<l>Ego sanavi, quos nemo sanare poterat,</l>
<l>At perdet ille, quos nemo potest perdere.</l>
<l>Coronam ego capite gestavi spineam,</l>
<l>Ille superbus triplici incedet diademate.</l>
<l>Nudis pedibus ego multum confeci itineris,</l>
<l>At ille auratis ornatus erit calceis.</l>
<pb id='s027'/>
<l>Euangelium docens, peragravi oppida,</l>
<l>Bellator ille armatus cinget milite.</l>
<l>Turbatas pacificavi conscientias,</l>
<l>Ille quietis hostis erit conscientiis.</l>
<l>Meis ego divitiis beavi plurimos,</l>
<l>Regnorum ille omnium loculos exhauriet.</l>
<l>Testamentum quoque quod in cena condidi,</l>
<l>Tantum ne me cum sapiat, vertet perside.</l>
<l>In summa, nihil umquam meo se nomine</l>
<l>Texit, quod sic pugnaret me cum ex diametro.</l>
<l>PE. Horresco (magister) tantum abs te audiens mali</l>
<l>De Pammachio, quem ego putavi fore optimum.</l>
<l>Sed Antichristus (quantum nunc intelligo)</l>
<l>Et recti fideique evadet <foreign lang='GR'>panoleqri/a</foreign>.</l>
<l>PAV. Is ne est, qui dudum Iulianum Caesarene</l>
<l>Et una cum illo magnam multitudinem,</l>
<l>Tuis Magister verbis duxit ad fidem?</l>
<l>CH. Rem tangis. PAV. Et tam cito ad aliud mutabitur?</l>
<l>CHR. Humana sic sunt ingenia prona in malum,</l>
<l>Mox ut divina alio gratia discesserit.</l>
<l>PET. Pereat ille, ut meretur cum sodalibus,</l>
<l>Totaque farina haec te experiatur iudicem.</l>
<l>Sed quantum hisce malis constituisti temporis?</l>
<l>CHR. Tempora suis sunt praefinita terminis,</l>
<pb id='s028'/>
<l>Quos te scire nihil opus. suam invenient viam.</l>
<l>Hoc tantum accipe, quod etiam a me dictum est prius,</l>
<l>Propter iustos illi breviabuntur dies.</l>
<l>Meique rursus crescet gloria nominis.</l>
<l>Et ubique regni Euangelium docebitur,</l>
<l>Ut vel pauci a Diabolo retrahant pedes,</l>
<l>Et obstinatis exstet testimonium.</l>
<l>Adventu deinde meo perdentur impii,</l>
<l>Poenasque iniquitatis perpetuas luent.</l>
<l>Interea regnet Satanas cum suis sinam, et</l>
<l>Super omne extollantur quod dicitur Deus.</l>
<l>Praevale at iniquitas, intereat aequitas,</l>
<l>Nulla fidei sit ratio, sana qui docet</l>
<l>Magna approbatione multitudinis</l>
<l>Interficiatur, ut recti ne gry quidem</l>
<l>Supersit, fastus, luxus, mentis caecitas,</l>
<l>Tenebrae, avaritia, regnent, et discordia.</l>
<l>Doctores tantum videant quid populus velit,</l>
<l>Quid quisque audire gaudeat improbus, et quibus</l>
<l>Magnates oblectentur atque Principes.</l>
<l>Perrari sint quibus cordi sit veritas.</l>
<l>PAV. In hoc ergo malorum mare cadere sines</l>
<l>Ecclesias, tuoque sacra nomini?</l>
<l>CHR. Quid ni? Omnis ad purum hoc rerum negotio</l>
<pb id='s029'/>
<l>Probabitur electus denique. Sed ceteri</l>
<l>Ante suis quam mactentur iniquitatibus</l>
<l>Pinguescent, et rerum numerus implebitur.</l>
<l>Sed tu angele acceptis abyssi clavibus</l>
<l>Antiquum cito solvas hostem. Et ut illi locus</l>
<l>Sit amplior ubique imperetque latius,</l>
<l>Dic veritati, ut propere terris abeat, et</l>
<l>Nulla illius regnum turbet molestia.</l>
<l>Fore enim, quum se rebus velit immiscerier,</l>
<l>Praeter statutum tempus, ut plagas ferat,</l>
<l>Aut ovis illi os obturetur putridis.</l>
<l>Proinde si sapit caveat, et in aliud</l>
<l>Mordacia sua verba, tempus differat.</l>
</lg>
</div2>
<div2 id='NaPW.01.02' n='2' type='scene'>
<head>Iulianus, Nestor.</head>
<lg>
<l>Quid tibi nova religio Nestor placet? NE. Optime.</l>
<l>Gratiam habeo Deo, qui me dignatus est</l>
<l>Ex inferis revocare, inque sui silii</l>
<l>Ex sola gratia ponere consortium.</l>
<l>IV. Recte sentis. Saepe ego me cum considero</l>
<l>In quantis versati fuimus erroribus,</l>
<l>Viventes in summa Dei ignorantia,</l>
<l>Nec id scientes perspicue quod viximus.</l>
<l>Magnum est, dei sic praeveniri gratia,</l>
<pb id='s030'/>
<l>Et tantas res sine magnis scire sumptibus.</l>
<l>Certe omnes Gentes sunt caecae atque perditae,</l>
<l>Quae Christum penitus, adeoque ignorant Deum.</l>
<l>Heu quam mala sunt semper conscientia,</l>
<l>Incertis et doctrinis semper fluctuant.</l>
<l>Quod nunc sentio, postquam tenebris erutus</l>
<l>Prioribus, in Iesum Christum credere</l>
<l>Coepi. Iam tutiora sunt pericula</l>
<l>Omnia, mortis abest terror longe maximus.</l>
<l>Cur anteponam thesauros hisce Arabum? Et ad</l>
<l>Haec universi quid mundi est potentia?</l>
<l>NE. Equidem Caesar, mundana omnia si conferas</l>
<l>Ad cognitionem hanc, vix sunt digna nomine.</l>
<l>Nihil illi deest, qui Christum vere noverit.</l>
<l>IV. Proinde multum prorsus debemus Deo</l>
<l>Eiusque ministris et fidei doctoribus,</l>
<l>Per quos velut e sepulchris tandem emersimus.</l>
<l>Quid censes? NE. Haec mea Caesar est sententia.</l>
<l>Deo quidem, donec hos artus spiritus</l>
<l>Rexerit, agendae grates sunt quam maximae</l>
<l>Tantumque donum perpetuo in animo haere at.</l>
<l>Porro ministris et fidei doctoribus,</l>
<l>Quia nobiscum vivunt et multis indigent,</l>
<l>Quum postulaverint tuleritque occasio,</l>
<pb id='s031'/>
<l>Factis referatur gratia liberalibus.</l>
<l>Ne spiritus quum nobis semina severint,</l>
<l>Ipsi nostris non gaudeant carnalibus.</l>
<l>IV. Placet dictum. Nam quum alias mala, tum maxime</l>
<l>In doctrinis ingratitudo pessima est.</l>
<l>Num ergo quod iussi singulis provinciis,</l>
<l>Et earum ducibus cunctis et rectoribus,</l>
<l>Meo scripsisti literas ex nomine,</l>
<l>Ut Christianis sit pax et securitas,</l>
<l>Possintque conventus agere in ecclesiis,</l>
<l>Et absque omni timore sua tractent sacra?</l>
<l>NE. Factum est, et iam dudum rediere nuntii.</l>
<l>IV. Etiam ne illae sunt expeditae literae</l>
<l>Ut exules quam primum redeant in sua,</l>
<l>Et damnati ad metalla liberi exeant,</l>
<l>Et si quid illis ablatum est, vel vineae,</l>
<l>Vel agri, vel domus, vel pecora, publicis</l>
<l>Protinus id omne restituatur sumptibus?</l>
<l>NE. Nondum ea Caesar conscripta sunt diplomata.</l>
<l>Scribae hactenus impediti bacchanalibus</l>
<l>Nil sani iurarunt se posse scribere. Ut</l>
<l>Scribantur autem quam primum curavero.</l>
<l>IV. Age vade iam, ne protrahas negotium,</l>
<l>Ut plerique solent nesciente Principe.</l>
<pb id='s032'/>
<l>Scribarum segniciem emendes quantum potes,</l>
<l>Ut ad sua semper sint intenti munia.</l>
<l>Illis scriptis ad me redito. Ego hinc eo</l>
<l>Ut visam quid Pammachius agat negotii.</l>
</lg>
</div2>
<div2 id='NaPW.01.03' n='3' type='scene'>
<head>Pammachius, Porphyrius.</head>
<lg>
<l>Cui haec committam tuto quam velim dari.</l>
<l>Res magna est. Non manebit in cerdonibus</l>
<l>Tonsoribusue, qui rerum pericula</l>
<l>Numquam considerant. Mei similem volo.</l>
<l>At distringor curis perplexusque haesito,</l>
<l>An cogitata procedant feliciter.</l>
<l>Varii et insidi sunt animi mortalium,</l>
<l>Aliorum prosperis obstant successibus.</l>
<l>Aut si nequaquam obstare possunt, invident</l>
<l>Mordentque clanculum, Sibi detractum putant</l>
<l>Secundis quod alii feruntur flatibus.</l>
<l>Sed perfricanda frons est, atque fortiter</l>
<l>Audendum quidquid aggredi decreveris.</l>
<l>Et invidorum sunt spernenda murmura.</l>
<l>Ilia dirumpantur quibus isthaec displicent.</l>
<l>Sed quid ago? Quo feror? Quod primum aut ultimum</l>
<l>Exsequar? An isthaec concedet Rhamnusia?</l>
<l>Eundum est, et quaerendus cui communicem.</l>
<pb id='s033'/>
<l>Sed en Porphyrius recte venit obviam.</l>
<l>Quam pulchre similes semper coniungit Deus.</l>
<l>Non poterat vir melior aut mihi coniunctior</l>
<l>Occurrere, nec cui isthaec credam tutius.</l>
<l>Aggrediar hominem. Quo nunc vadis Porphyri?</l>
<l>POR. Ad te ibam Pammachi pater, visurus, an</l>
<l>Recte valeres. PAM. Recte, ut nunc se res habent.</l>
<l>POR. Quid ergo solito es tristior? Non hic fuit</l>
<l>Ante hac vultus colorque. Certe aut fallor, aut</l>
<l>Non ex sententia vales, aut quippiam</l>
<l>Malorum non communium tibi accidit.</l>
<l>Fortes enim non frustra tristantur. viri.</l>
<l>Quid suspiras? Quin dicis quid nam sit mali?</l>
<l>Equidem consilio te vel opibus iuvero.</l>
<l>Num perniciosa fidei surgunt dogmata?</l>
<l>Aut fratrum aliquis insigne commisit scelus?</l>
<l>PAM. Haec me parum movent, licet sint maxima.</l>
<l>Primum quidem isthaec ante curabam omnia,</l>
<l>Ut plurimas noctes vigil transduxerim.</l>
<l>At nunc laboris plurimum, lucri parum</l>
<l>Inesse sentiens, desino. Maioribus</l>
<l>Operam locare rebus est animus mihi</l>
<l>POR. Id tristis scilicet iam cogitas pater?</l>
<l>PA. Id ipsum. PO. At quibus? aut quomodo assequi potes?</l>
<pb id='s034'/>
<l>PAM. Non cuncta sunt narranda cunctis cordium</l>
<l>Consilia, praesertim in quibus periculum</l>
<l>Consistit aut lucrum. Ne igitur interroges.</l>
<l>POR. Nosti tu quoque tacita consilia, nemini</l>
<l>Communicata, in re difficili maxime,</l>
<l>Saepius esse calamitatis ingentis caput,</l>
<l>Nihil laboro scire, Nil periculi</l>
<l>Ex me tibi erit, tuis nec adversor lucris.</l>
<l>Hercule nullus est, quantum ego reor, cui tutius</l>
<l>Quodcumque est committas, neque etiam qui magis</l>
<l>Tua promovere consilia possit. PAM. Grave est</l>
<l>Dicere, PO. Quid ita? PA. Tute improbabis forsitan</l>
<l>PO. Nihil minus. PA. Sed eamus intro, ne invidus</l>
<l>Aut coryceus aliquis, quae loquar, audiat.</l>
<l>PO. Quidquid novi est, malum tantum ne sit precor.</l>
<l>PAM. Nihil est mali. Ausculta duntaxat ut queas</l>
<l>Intelligere. Te continentis hactenus</l>
<l>Linguae novi, meisque rebus omnibus</l>
<l>Favere. POR. Quid non faveam ego? <unclear reason='Sanctissim.?'>Sanctissim?</unclear></l>
<l>E pectore haud consilia nisi sanctissima</l>
<l>Prodire possunt. Tu nihil nisi sanctitas.</l>
<l>PAM. Quamque grave est rem tantam manifestare, tum</l>
<l>Quod est periculosum, tum quod pessimi</l>
<l>Haec si scirent, nobis omnibus illuderent,</l>
<pb id='s035'/>
<l>Quia vero etiam in angusto magna res nequit</l>
<l>Concludi, sido et tacituro dicam tibi.</l>
<l>Sperans simul te in eandem posse pertrahi</l>
<l>(Quae multum ex usu sit tuo) sententiam.</l>
<l>Animadvertis enim, Christiana quomodo</l>
<l>Vexetur undique religio, vix ut locus</l>
<l>Sit respirandi. Omnis iam nostro sanguine</l>
<l>Madet tellus. Interitum iam nostrum, mare,</l>
<l>Ignis, fluminaque viderunt. In montibus</l>
<l>Complures delitescunt desertis boni.</l>
<l>Tot sunt hostes, tot persecutores mali,</l>
<l>Nomen qui Christianum exosum habent nimis.</l>
<l>Hinc nos et supplicia manent quam plurima,</l>
<l>Carcer, fames, eculeus, crus et lampades,</l>
<l>Metalla, fervens oleum, et saevae bestiae.</l>
<l>Ut prorsus admirer, quid sibi Christus velit</l>
<l>Rebus tam turbatis. Cur ferat, aut cur suos</l>
<l>A pessimorum non defendat morsibus.</l>
<l>Certe olim populus qui Dei vocatus est</l>
<l>Non tanta pertulit mala, nec tot mortibus</l>
<l>Fuit subiectus, sed vixit suaviter,</l>
<l>Pace et tranquillitate pastus est,</l>
<l>Regnavit, Gentibus et dominatus est foris</l>
<l>Nos vero nihil quam ludibrium et cadavera.</l>
<pb id='s036'/>
<l>Huius dein populi ego Episcopus vocor,</l>
<l>Quapropter ceteris plus petor ab hostibus.</l>
<l>Ut sperant pastore occiso, licentius</l>
<l>In oves miseras grassari posse. Sic ego</l>
<l>Timoribus in perpetuis quottidie obambulo.</l>
<l>Nusquam securus. Vita tenui stamine</l>
<l>Pendent. Quid vero mihi volo? Cur servio</l>
<l>Tam miseram servitutem? Cur obtempero?</l>
<l>Equidem tu praedicabas olim Porphyri,</l>
<l>Secundum qui rationem viveret, bene</l>
<l>Iusteque eum vivere. Nam ratio ad optima</l>
<l>Hortatur. POR. Prorsus. PAM. At quid rationi ma gis</l>
<l>Adversum, qui due magis stultitiae proximum,</l>
<l>Atque scientem ac volentem ultro ruere in necem?</l>
<l>Qui profitentur Christum, quid faciunt minus?</l>
<l>Non paret rationi, qui mala non vitaverit.</l>
<l>Extreme Christum quum omneis homines oderint,</l>
<l>Ratio vult diligi, non odium accersere.</l>
<l>Non ita denique in hanc vitam producti sumus</l>
<l>Statim ut ruamus in mortem, furiis velut</l>
<l>Acti, sed ut seruemus vitam, munere</l>
<l>Dei concessam qu<foreign lang='GR'>ei=</foreign>scumque poterimus modis.</l>
<l>Creatura hoc omnis testatur, serviens</l>
<l>Ad hoc ipsum, parentes, caelum, terra, sol,</l>
<pb id='s037'/>
<l>Ferae, pisces, pecudes, volucres, et quidquid est.</l>
<l>Quae insania est, quum omnia nobis velint bene</l>
<l>Nos ipsos perdere? Eumque sectari, male</l>
<l>Qui periit? periere et symmistae plurimi.</l>
<l>POR. Bene profecto omnia. PA. Quippe illius dogmata</l>
<l>Depugnant cum ratione velut ex diametro,</l>
<l>Cumque omni hominum sensu. Quid enim? Non vindicem?</l>
<l>Dimittam tunicam et pallium? Morem geram</l>
<l>Ad mille passus adigenti? Percussus ut</l>
<l>Percutiar amplius sinam? denique omnibus?</l>
<l>Ego ne inimicos diligam? Aut benefaciam</l>
<l>Odientibus? Aut orem pro persequentibus</l>
<l>Calumniantibusve? Quis unquam talia</l>
<l>Vir prudens faceret? Quid tandem est quod praedicat</l>
<l>Beatos pauperes? opesque spernere.</l>
<l>Et dignitates posthabere praecipit?</l>
<l>Haec mente capti sectentur vilisque plebs,</l>
<l>Egregium quae nil aut excelsum cogitat.</l>
<l>Ast ratione et natura ego praeditus bona</l>
<l>Ducem sequar rationem. POR. Bene facis pater.</l>
<l>Hoc et fortis viri est officium. PAM. Me subtraham</l>
<l>Ab hisce perpetuis mortis terroribus,</l>
<l>Vitae tranquillitatem quaeram scilicet.</l>
<l>POR. Sed quo pacto tandem id poterimus consequi?</l>
<pb id='s038'/>
<l>Quippe et ego res tranquilliores quaerito,</l>
<l>Quas sperabam ex conversione Caesaris.</l>
<l>PAM. Is nostris rebus pulchrum dabit exordium.</l>
<l>Pax nulla est Porphyri Christum sectantibus.</l>
<l>Nulla laborum merces, nulla est securitas.</l>
<l>Ut ipse videre potes. Quare si quaerimus</l>
<l>Res nostras stabilire, et dignis honoribus</l>
<l>Frui, Christum cum doctrina sua ceteris</l>
<l>Et infimae sortis linquamus hominibus,</l>
<l>Nos ipsi mundi serviamus Principi.</l>
<l>POR. Dispeream, si non hoc consilium est optimum,</l>
<l>Nec umquam vidi melius consilium dari.</l>
<l>PAM. Is, si alios nobis haud quaquam pares, suo</l>
<l>Fovet regno, magnisque eos honoribus,</l>
<l>Potentia, divitiis beat et nomine,</l>
<l>Non dubito quin nos sit facturus maximi.</l>
<l>PO. Deum immortalem, haesito quid admirer magis</l>
<l>Fortunam ne, an mortalium prudentiam?</l>
<l>Hercule nulla salus poterit nec felicitas</l>
<l>Deesse, si non consilium defuerit. Hinc</l>
<l>Longe optimus est, cui semper consilium est domi.</l>
<l>PAM. At in Christi sicut vides negotio,</l>
<l>Inopes, afflicti, et numerus duntaxat sumus,</l>
<l>Quos omnium oportuit esse populorum caput.</l>
<pb id='s039'/>
<l>POR. Magnifice sentis, fortuna modo dextera</l>
<l>Aspiret, cunctaque sint e medio obstacula.</l>
<l>PA. Quod Satanas dabit. At quae sunt Christi praemia?</l>
<l>Dabit, quottidie ut verser in periculis,</l>
<l>Quottidiana et conficiar sollicitudine,</l>
<l>Labore quanto potior, tanto abiectior</l>
<l>Ut sim, degamque prorsus hic inglorius.</l>
<l>Egregia eiusmodi sunt Christi praemia.</l>
<l>POR. Recte hoc vel tandem pater intelligis. Haud bene</l>
<l>Vixit, pusilli qui animi nulla posteris</l>
<l>Vitae suae reliquit monumenta, tenebris</l>
<l>Aut deditus ultro, aut impotens emergere,</l>
<l>PAM. Non amplius illa me spe protrahi sinam,</l>
<l>In regeneratione fore laboribus</l>
<l>Nostris mercedem. Nunc ego bonis perfrui,</l>
<l>Et praesentes fructus malo decerpere,</l>
<l>Post mortem incerta quum sit res et pendula.</l>
<l>Ne quis hians privetur simul et praesentibus</l>
<l>Atque futuris, risumque cunctis praebeat.</l>
<l>PO. Et quis scit tandem, an nostra resurgant corpora, aut</l>
<l>Cum reliquis perpetuo pereant animantibus?</l>
<l>Certe nulla hoc poterit ratio concludere,</l>
<l>Eadem numero redire corrupta semel, et</l>
<l>In idem destructam restitui substantiam.</l>
<pb id='s040'/>
<l>PAM. Pulchre dicis. Sed heus te quaeso Porphyri,</l>
<l>Ioco ne an serio mea laudas omnia?</l>
<l>POR. non ferio laudem pater? Quid est magis</l>
<l>Tuo meoque ex usu, quam quod praedicas</l>
<l>Et instituis? Quin etiam omnibus Ecclesiis</l>
<l>Ornamentum decusque haud vulgare adferet.</l>
<l>Tantum ut coepisti perge fortiter aggredi.</l>
<l>Non poteris errare, neque vel hoc delinquere.</l>
<l>Fas omne nefasque, et legum in mundo quidquid est,</l>
<l>In pectoris tui versatur scrinio.</l>
<l>Ut omnium tibi cedat merito auctoritas</l>
<l>Si quando homines (ut sunt complures improbi</l>
<l>Quos haeretica movet et agitat insania)</l>
<l>Facta tua reprehendere vellent, quae a spiritu</l>
<l>Longe altiori proficiscentur, quam queant</l>
<l>Terrestria capere ingenia mortalium.</l>
<l>Quare age, magnum tibi me adiutorem possides.</l>
<l>PAM. Si quidem istuc diceres ex animo Porphyri.</l>
<l>POR. Dispeream, si non vera et ex animo loquor.</l>
<l>PA. Animum auges. Iam nunc mea quae sit sententia</l>
<l>Palam ita humi serpere, nec nomen Episcopi</l>
<l>Sine magnis arridet cognosces, et quid te facere velim.</l>
<l>Non placet reditibus, Unde me</l>
<l>Humo tollere constitui, quocumque poterit</l>
<pb id='s041'/>
<l>Modo, et ad id conari, quo praeferar omnibus</l>
<l>Qui in mundo sunt Episcopis, et maxima</l>
<l>Auri argentique vis congesta suppetat.</l>
<l>Deinde et regia cognoscere negotia,</l>
<l>Omnesque subiectos habere Principes,</l>
<l>Magnificum et dulce erit, ut timear ab omnibus,</l>
<l>Nullusque diu mihi aude at resistere.</l>
<l>In his operam mihi tuam naves Porphyri.</l>
<l>Rationem quaeras, Scripturasque contrahas</l>
<l>Ut confieri possint, ne plebis intelligat</l>
<l>Favore mundi concinnata Principis.</l>
<l>Christus enim in his linquendus est conatibus,</l>
<l>(Ut dictum est) interim tamen Christi volo</l>
<l>Sectator dici et haberi longe maximus.</l>
<l>POR. Ardua quidem sunt quae instituis, tuae tamen</l>
<l>Nil arduum dici debet prudentiae.</l>
<l>Facile assequere. Non deerit ratio, neque</l>
<l>Scripturarum refragabitur auctoritas,</l>
<l>Praesertim si illas paululum contorseris,</l>
<l>Solumque te verum dixeris interpretem.</l>
<l>PAM. Recte, ita vivam, mones. Ius omne scilicet</l>
<l>Scripturas exponendi praesumam mihi.</l>
<l>Ut omnis ex ore meo manet concio.</l>
<l>POr. Id per quam utile futurum est. Si quis quippiam</l>
<pb id='s042'/>
<l>In te iaculari ausus fuerit indignius.</l>
<l>In inferos ut haereticum submergito.</l>
<l>PAM. Oportebit prorsus. Sed metuo Caesarem,</l>
<l>Ne non sinat ad id ascendere fastigii.</l>
<l>POR. Quem metuis? Caesarem? Nemo metuendus est.</l>
<l>Sed contemnendum quidquid est potentiae.</l>
<l>Neophyto Caesari nullo negotio</l>
<l>Potest imponi, nobis a Doctoribus.</l>
<l>Aut si omnino molestus esse <unclear reason='coeperit?'>caeperit</unclear>,</l>
<l>Ad inferos triplici trudatur fulmine.</l>
<l>Regnum eius subneruetur et deponitor.</l>
<l>Invenies alium regnandi libidine</l>
<l>Tumidum, qui tibi sit concessurus omnia.</l>
<l>PAM. Divinum et efficax consilium Porphyri,</l>
<l>Nunc nihil est scrupuli. Res ipsa cetera</l>
<l>Docebit, et quottidiano usu doctior</l>
<l>Fiam. PO. Haud dubium, usus suppeditabit plurima.</l>
<l>PAM. Cur ergo non mox supplicatum pergimus</l>
<l>Ad Satanam, eiusque postulamus gratiam?</l>
<l>POR. Ubi vis, nihil moror. Inter eundum latius</l>
<l>De rebus his, ut dignum est, commentabimur.</l>
</lg>
</div2>
<div2 id='NaPW.01.04' n='4' type='scene'>
<head>Porphyrius. Pammachius, Iulianus.</head>
<lg>
<pb id='s043'/>
<l>Sed quid ais? Num ipsum convenire possumus</l>
<l>Satanam? aut ad illius eundum est vicarium?</l>
<l>PA. Ad illum ipsum. Quippe solutum arbitror, ut mihi</l>
<l>Exploranti annos tradidere calculi.</l>
<l>Sed in ipso apparebit an ita sit collegio.</l>
<l>IV. Templum ob seratum mirumque est silentium.</l>
<l>Forsan domi est, et instat lectionibus.</l>
<l>POR. Hem Caesar obviam, Te quaerit Pammachi.</l>
<l>PA. Videtur, sic huc recta gressum dirigit.</l>
<l>POR. Si placet, illius oblique tentemus animum,</l>
<l>An quae de crevisti concedat omnia.</l>
<l>Si difficilis fuerit, eam mox pergito</l>
<l>Quam monstravi viam, tum ultro aderit supplicans.</l>
<l>PA. Suades probe. Tuis nunc utere artibus,</l>
<l>IV. Eccum a domo venit cum Porphyrio. Bene est.</l>
<l>PA. Salve Imperator, Mene quaeris? IV. Te pater.</l>
<l>PA. Quid est novi? IV. Nihil equidem. Pacem tibi</l>
<l>Tuisque in omnibus datam provinciis</l>
<l>Dicere volebam. Iam potestis liberos</l>
<l>Ubique habere conventus, et omnia</l>
<l>Interrite vestra peragere mysteria.</l>
<l>PAM. Bona nuntias, quae tamen ab aliis antea</l>
<l>Audivi, at te referente certiora sunt.</l>
<l>IV. Sic ego me erga vos gratum volui ostendere.</l>
<pb id='s044'/>
<l>PAM. Laudo. IV. Reducentur quam primum etiam exules</l>
<l>Et ablata illis restituentur omnia.</l>
<l>PAM. Pie facis, et ut Christiano convenit.</l>
<l>IV. Nonne satis me fecisse putas? PO. Pro exordio</l>
<l>Quidem imperator non nihil est, sed conferes</l>
<l>Quottidie si sapis maiora, ut gratior</l>
<l>Semper silius appareas Ecclesiae</l>
<l>IV. Adnitar sedulo ne ingratus criminer.</l>
<l>Dicite duntaxat si quid vultis, in quibus</l>
<l>Mea vobis ferre opem poterit clementia.</l>
<l>(Salva regni maiestate tamen) omnia</l>
<l>Patres mei feretis liberaliter,</l>
<l>POR. Laudanda sunt haec verba, sed facta amplius.</l>
<l>IV. Quae verbis dico, factis quoque probavero.</l>
<l>Est ne aliquid quo indiges pater? PO. Etiam rogas?</l>
<l>Permulta sunt. Sed hic perpaucis hactenus</l>
<l>Contentus esse didicit, nec frequentibus</l>
<l>Voluit precibus molestus esse Regibus.</l>
<l>Sperans ipsos disposituros optime</l>
<l>Etiam ultro, quidquid postulat necessitas.</l>
<l>IV. Data pace et tranquillitate liberis.</l>
<l>Et libertate damnatis, quid amplius</l>
<l>Vobis victu provisis atque vestibus</l>
<l>Desit, nisi dixeritis, quo pacto intelligam?</l>
<pb id='s045'/>
<l>Dic Pammachi. PAM. Quid dicam Caesar nescio,</l>
<l>Non quaero grandia, vita instructus paupere.</l>
<l>Nec occurrit quid primum aut ultimum petam.</l>
<l>PO. Ut dixi, hic homo simplex est, et quam dominii</l>
<l>Pecuniaeve, literarum est avidior.</l>
<l>Vos ipsos esset cogitare iustius</l>
<l>Quibus in rebus iuvandae sint Ecclesiae.</l>
<l>Et quae praemia reddenda sint Doctoribus.</l>
<l>IV. Multae sunt cogitationes Caesaris,</l>
<l>Nec solus tamen omnia potest et singula</l>
<l>Pro conditione et dignitate debita,</l>
<l>Aut cogitare aut commode componere.</l>
<l>Unde ministris opus est et suggestoribus.</l>
<l>Tu suggere Porphyri, quid concedam amplius.</l>
<l>Nam te haud reor ita inexpertum esse aut simplicem</l>
<l>Ut nescias, quid vobis atque Ecclesiis</l>
<l>Conveniat, et quibus concessis maxime</l>
<l>Triumphetis. Ego in id incumbam perfortiter</l>
<l>Ne ingratitudinis succumbam crimino.</l>
<l>POR. Si vis Pater dicam, et compendio quidem.</l>
<l>PA. Dicito. PO. Primum Caesar post concessa hoc dari</l>
<l>Omnes ubique efflagitant Ecclesiae, ut</l>
<l>Immunes sint et a liturgiis vacent.</l>
<l>IV. Quos nominas Ecclesiarum nomine?</l>
<pb id='s046'/>
<l>Populum ne, an Doctores omnis et Episcopos?</l>
<l>POR. Episcopos inquam et Doctores ple bis, et</l>
<l>Quicumque clericorum splendent nomine.</l>
<l>IV. Illis facile potest concedi immunitas,</l>
<l>Etiam si rebus detrahatur publicis.</l>
<l>POR. Deinde Episcopatus omnes maximis</l>
<l>Ornes opibus, et Principum substantia.</l>
<l>IV. Ah quid ais Porphyri? Ego vobis concessero</l>
<l>Quod ad victum satis est. Et si haec quae contuli</l>
<l>Non sufficiunt, addam maiora Porphyri.</l>
<l>Ad quid vobis tantas opes Doctoribus</l>
<l>Quaeritis, ut vel magnos aequetis Principes?</l>
<l>Plurima magnis (ut scis) insunt mala opibus, et</l>
<l>Illis raro bene uti norunt pauperes.</l>
<l>An dimissa doctrina et codicibus Sacris,</l>
<l>Litibus, equis, iudiciis atque fastui</l>
<l>Operam dabitis? Non sunt haec vobis (credite)</l>
<l>Utilia, nec patrem talia puto quaerere.</l>
<l>PA. Cur non quaeram? Nemo divitias iustius</l>
<l>Aut quaerit aut possidet, atque hi qui alios docent.</l>
<l>IV. Novum dogma tot usque ignoratum saeculis.</l>
<l>POR. Quae dico (si me audis) dare non gravabere.</l>
<l>IV. Deliberabo Porphyri in re tam ardua</l>
<l>Nec quid sine meorum consensu Principum.</l>
<pb id='s047'/>
<l>Vobis dedero, quod auferendum sit aliis.</l>
<l>POR. Et omnes quum sic sint donati Episcopi.</l>
<l>Romanus longe opibus anteeat ceteros.</l>
<l>Splendoreque vincat omnis et potentia.</l>
<l>Posside at Romam et universam Tusciam,</l>
<l>Et Episcopatus omnis illi serviant.</l>
<l>Ex omni imperio converrat pecuniam, et</l>
<l>In cunctis sua negotia agat provinciis</l>
<l>Tuo iussu, nec sit qui contra tussiat.</l>
<l>Doctores sic Ecclesiasque promove,</l>
<l>Ecclesiae ut dignus dicaris silius.</l>
<l>IV. Iocaris Porphyri, nec talia quaeritis.</l>
<l>Dic serio, in quibus vos ornem rebus, ut</l>
<l>Doctrinae nulla prodeant obstacula.</l>
<l>PAM. Quid semper mentionem doctrinae facis</l>
<l>Doctrinae tum demum accesserit auctoritas,</l>
<l>Cum nos sublimes et praelatos omnibus</l>
<l>Conspexerint homines. Tum non (ut hactenus)</l>
<l>Docentes nos irriserint, neque manibus</l>
<l>Auriculas asini finxerint, sed cernui et</l>
<l>A longe doctrinam nostram susceperint.</l>
<l>PO. Sic est. Quapropter haud ioco isthuc quaerimus</l>
<l>IV. Serio igitur? POR. Prorsus. IV. Revocate patres mei animum,</l>
<pb id='s048'/>
<l>Nec vestrae huc cogitationes incidant.</l>
<l>Maiora quaeritis, quam Episcopos decet.</l>
<l>Episcopi doceant, et verbo Ecclesiis</l>
<l>Praesint, verbo hortentur, verboque corrigant,</l>
<l>Sanam si quis contra doctrinam vixerit.</l>
<l>Pecunias opesque avari congregent,</l>
<l>Dominentur Principes, Ducesque militent,</l>
<l>Romanis Tusciaeque Caesar imperet.</l>
<l>Sic ordini quisque suo fecerit satis.</l>
<l>POR. Ho ho, etiam nos docturus Caesar advenis?</l>
<l>An nos doctores esse ignoras, tam tuos.</l>
<l>Quam Christianorum omnium? Nos audias,</l>
<l>Nobis obtemperes, si Christum diligis.</l>
<l>A nobis disce, quo pacto suo ordini</l>
<l>Quisque satis faciat. Non exoriare denuo,</l>
<l>Qui nobis praecepta det aut quidquam corrigat.</l>
<l>PA. Recte. IV. Satis superbe adversus Caesarem.</l>
<l>Si non vestrae essem fidei haud sic contemneres.</l>
<l>Scio vos esse Doctores, quos audiam</l>
<l>Si sana docueritis, secus si morbida.</l>
<l>Nulla <foreign lang='GR'>ei)s a)/peiron</foreign> ligat oboedientia.</l>
<l>Achillis audi Porphyri sententiam</l>
<l><foreign lang='GR'>kai\ toi=s a)trei/dais h)\n men h(gw=ntai kalw=s</foreign></l>
<l><foreign lang='GR'>peiso/meq', o(tun de\ mh\ kalw=s, ou) peiso/meqa.</foreign> <note>Euripid. in Iphigenia in Aulide.</note></l>
<pb id='s049'/>
<l>Huius et ego sum (ne quid erres) sententiae.</l>
<l>POR. Is scilicet tu es, qui doctrinam iudicet</l>
<l>An sana aut morbida sit? IV. Non ego (bone) sed sacrae</l>
<l>Ostendent literae sanum atque morbidum.</l>
<l>POR. Et eas tu intelligis? Mox te, quantum quidem</l>
<l>Video, damnabili inquinabis haere si</l>
<l>Volens Scripturas aliter intelligere, quam a</l>
<l>Sacra Romana permittitur Ecclesia.</l>
<l>IV. Tu homo fere mihi stomachum moves. Tibi sua deo</l>
<l>Linguae imperes tuae, nec ita clementia</l>
<l>Abutaris mea atque mansuetudine.</l>
<l>Dic mihi Pater, quae postulat hic, num postulat</l>
<l>Tuo ex animo? PA. Sic iussi. IV. Iussisti? O Deum</l>
<l>Immortalem, Romam Tuscosque postulas,</l>
<l>Cur non etiam imperium omne postulas simul?</l>
<l>PAM. Et id meum erit, a me instituentur Caesares,</l>
<l>Ex pectoris omnes emanabunt scrinio.</l>
<l>IV. Quod scrinium mihi narras? PA. Nempe illud, ex</l>
<l>Quo cordis sancta prodeunt mysteria.</l>
<l>IV. Et ex illo instituentur (inquis) Caesares?</l>
<l>PA. Prorsus ut ut libuerit, IV. Te quaeso pammachi</l>
<l>Conatus istos et studia deponito.</l>
<l>Te digna postules, benevolum me tibi</l>
<l>Experiere, neque tuas aversabor preces.</l>
<pb id='s050'/>
<l>Ornare volo Doctores et Episcopos,</l>
<l>Sed ita tamen, ne me pessumdent, aut super</l>
<l>Me ascendant, et regni teneant fastigium.</l>
<l>Quis Deus hoc tibi suggessit, ut tam incongrua,</l>
<l>Absurda et inaudita hactenus, proponeres?</l>
<l>Quis Caesar rexve est tibi concessurus sua?</l>
<l>Largitur prudens quisque, ne ipse postea</l>
<l>Ege at, et mendicus aliorum adeat fores.</l>
<l>PO. Nobis eundum est Pater. Hic nil tibi (ut audio)</l>
<l>Concedet dignitatis aut potentiae.</l>
<l>IV. Rem tangis, nec opus est. Hoc mihi dicas velim, an</l>
<l>Petrus et quotquot fuerunt ante te Episcopi,</l>
<l>In hoc umquam proruperint superbiae,</l>
<l>Ut et Tuscis et Romanis dominarier</l>
<l>Vellent aut conarentur? An Episcopis</l>
<l>Se cunctis praetulerint? An opibus studuerint?</l>
<l>An se Caesareis miscuerint negotiis?</l>
<l>PAM. Fatui fuerunt ante cessores mei,</l>
<l>Nec sacros studiose evolverunt codices.</l>
<l>Unde pusillanimitate ducti et inertia,</l>
<l>Doctorum non intellexerunt munia,</l>
<l>Nec ad magnas res nisi sunt ascendere,</l>
<l>Ad quod tamen Euangelium hortatur. At mihi</l>
<l>Nil crassa eorum praeiudicat inscicia.</l>
<pb id='s051'/>
<l>IV. Quod illi in Euangeliis tot iam saeculis</l>
<l>Non reppererunt, vos ipsis cornicibus</l>
<l>Oculatiores tandem effoditis? Quis hominum</l>
<l>Audivit umquam Euangelium dissolvere</l>
<l>Politias, et adimere regibus imperia? Ubi</l>
<l>Docet ambitionem, avaritiam et superbiam,</l>
<l>Quae vos iam dudum parturire intelligo?</l>
<l>PAM. Non est quod multa de hisce rebus disputes.</l>
<l>Neophytus es, nec res mysticas intelligis.</l>
<l>Si non confers sponte, ast invite conferes.</l>
<l>IV. Coges ergo me? Pa. Prorsus. Iv. Forte exercitu?</l>
<l>PA. Non. IV. Scio, meos captivos duces subditos?</l>
<l>PA. Nequaquam. IV. Exures forsitan provincias?</l>
<l>Pa. Neque hoc. IV. Quib. ergo me expugnabis machinis?</l>
<l>PA. Paulo post curiae Romanae practicam</l>
<l>Persenties, quam omnes timebunt Principes.</l>
<l>IV. Pereat male, quae imperium turbarit practica,</l>
<l>Adeo ne omnis religionis feruor tibi</l>
<l>Excussus est, et prior interiit tam cito</l>
<l>Probitas, ut facias male qui tibi faciunt bene?</l>
<l>PO. Miseret tui me, qui patri haud obtemperes</l>
<l>Eumque his dictis facias inimicum tibi.</l>
<l>IV. Tua cesset miseratio. An in hoc vos audiam?</l>
<l>Quis non videt vos desipere praeter modum?</l>
<pb id='s052'/>
<l>Proferte Practicam cunctasque machinas,</l>
<l>Nec tamen imperium Episcopis concessero.</l>
<l>PAM. Videbimus quid facto opus sit postea.</l>
<l>IV. Videte. Nil me vestrae perterrent minae.</l>
<l>Et nisi meliora ceperitis consilia, mox</l>
<l>Exercitu huic posuero maliciae modum.</l>
<l>POR. Eamus pater, haud prodest haec contentio.</l>
<l>PA. Crede mihi Caesar, si vixero. IV. Non me minis</l>
<l>Vinces. Abito et pereas male, PA. Tu pessime.</l>
<l>Sed heus, legiones quas potes huc adducito.</l>
</lg>
</div2>
<div2 id='NaPW.01.05' n='5' type='scene'>
<head>Iulianus.</head>
<lg>
<l>Nisi me fallit animus, magnum isti homines dabunt</l>
<l>Malum. Quid enim ultra sperem, quando Episcopiet</l>
<l>Doctores tam perversa cogitant? Quis est</l>
<l>Qui non hinc fidei calamitatem surgere</l>
<l>Existimet? Aperte dicam quod sentio.</l>
<l>Non a Deo isthaec consilia profecta sunt.</l>
<l>Nec Episcopi conatibus his Christi viam</l>
<l>Aut quaerunt aut inveniunt. Quin potius mali</l>
<l>Mendaciorumque pater isthaec suggerit,</l>
<l>Ad eumque cogitata tendunt omnia.</l>
<l>Et mirum fuerit, si non hoc ipso itinere</l>
<l>Ut oestro exagitati ad Satanam perrexerint.</l>
<pb id='s053'/>
<l>Adeo nullis ab incepto sermonibus</l>
<l>Divelli possunt, Et nobis tam incongrua</l>
<l>Negantibus (ut imperii maneat dignitas)</l>
<l>Tragicum quiddam minantur. Tantum audaciae</l>
<l>Doctores incessit nec non Episcopos,</l>
<l>Adversum Caesares ut contendant minis.</l>
<l>Armis possem quidem his minis ire obviam.</l>
<l>Sed Episcopos laedere videtur impium.</l>
<l>Verum ego tantum ex illorum verbis colligo,</l>
<l>Si possent quod ego, nequaquam mihi parcerent.</l>
<l>Heu quid futurum est, si de orum quispiam</l>
<l>Illorum consilia promove at prospere?</l>
<l>In cunctis primum oves errabunt montibus,</l>
<l>Sedebunt otiose pastores domi.</l>
<l>Ludent, bibent, habebunt curam abdominis,</l>
<l>Ut nil malorum de pulvinis excitet.</l>
<l>Etiam si deglubantur oves, quam vis fame</l>
<l>Pereant, aut in mortiferis degant pascuis,</l>
<l>Illis supinis collibebit stertere.</l>
<l>Ridebunt, si quam devorari viderint.</l>
<l>Et ex earum interitu quaestum colligent.</l>
<l>Sic tunc ferentur res. Sed utinam mentiar,</l>
<l>Et doctores sua haec consilia corrigant.</l>
<l>Suis contenti sint nec maiora ambiant.</l>
<pb id='s054'/>
<l>Instent doctrinis, et curent Ecclesias,</l>
<l>Sed obstinatio haec vix cuiquam cesserit.</l>
<l>Et corrugata frons, et quassatum caput,</l>
<l>Oculi ardentes toruique, vultus pallidus,</l>
<l>Effrenis et praeceps lingua, labia tremula,</l>
<l>Vix hercle quidquam prae se ferre solent boni.</l>
<l>Heu pax quam bona mortalibus es possessio,</l>
<l>Si firmis modo te ferre possint tibiis.</l>
<l>Quippe (ut proverbium est) <unclear reason='felicia?'>felicia</unclear> tempora</l>
<l>Successusque bonos, haud quivis ferunt pedes.</l>
<l>Multi rebus in adversis se gerunt probe,</l>
<l>Qui in pace plerumque applicant sceleri manus.</l>
<l>Situ ut metalla contrahunt rubiginem,</l>
<l>Sic, ni subinde agitetur, integritas perit.</l>
<l>Nam quamvis persecutiones Gentium</l>
<l>Ecclesias afflixerint gravissime,</l>
<l>Effecere tamen, ut maior constantia,</l>
<l>Pietas, probitasque fuerit in credentibus.</l>
<l>Ati ista pax quam Christianus contuli,</l>
<l>Multum (ut conicio) Christianis adferet</l>
<l>Mali, ut avaritia flagrent, ut socordia</l>
<l>Tacti suorum obliviscantur munerum, ut</l>
<l>Superbia, ambitione, et mundi gloria</l>
<l>Tumeant, ut inflentur, dominandique scabie</l>
<pb id='s055'/>
<l>Mirum in modum agitentur. Non huc opus</l>
<l>Remota adducere exempla, vel Episcopi</l>
<l>Petita, dictis suffragantur cominus.</l>
<l>O quoties nos fallimur homines, et irritas</l>
<l>Sententias dicimus, abstrusos cordium</l>
<l>Ignorantes motus. Quis umquam Episcopos</l>
<l>Doctoresque putasset conari talia?</l>
<l>Verum esse sentio quod loquuntur rustici,</l>
<l>Quo sanctior quis, hoc est impius magis.</l>
<l>Nec delictis docti communibus student.</l>
<l>Quippe et Satanas artifices eligere solet</l>
<l>Haud imperitos rerum, sed doctissimos.</l>
<l>Sed quid cesso ire domum? ut haec Nestori meo</l>
<l>Communicem, et discam, quo pacto horum minae, aut</l>
<l>Spernendae sint, aut propulsandae fortiter.</l>
</lg>
</div2>
<div2 id='NaPW.01.06' n='6' type='scene'>
<head>Porphyrius, Pammachius.</head>
<lg>
<l>Enimvero Pater, iratum tu Caesarem</l>
<l>Liquisti. Nonne vides quantum deliberet?</l>
<l>Quam spargat huc illucque manus, quam iactitet</l>
<l>Caput? PA. Video, et pro verbis duntaxat. Quid est</l>
<l>Deinde facturus, quum facta senserit?</l>
<l>POR. Excruciabit sese mirabiliter, scio.</l>
<pb id='s056'/>
<l>PA. Bene habet. Docendus est, quam sint Episcopi et</l>
<l>Doctores omnes digniores Caesare.</l>
<l>Iam tibi mox impetrata Satanae gratia</l>
<l>Illud negotii do, ut omnes subditos</l>
<l>Ab illius solvas oboedientia.</l>
<l>POR. Satis quo pacto id fieri possit calleo.</l>
<l>Agno tibi mitiorem dedero Caesarem,</l>
<l>Vide bis ipse et practicam mirabere.</l>
<l>PAM. Eiusmodi in illo exempla, Porphyri, edito,</l>
<l>Ne quis posthac me cum audeat contendere.</l>
<l>POR. Oh nil opus est iussu, confectum credito.</l>
<l>PAM. Et ut cunctis nostris fave at conatibus</l>
<l>Gladio utatur nostra solum ex sententia, et</l>
<l>Sua omni nobis serviat potentia.</l>
<l>POR. Incumbam, nec quidquam diffido confore.</l>
<l>PA. Tum rerum si illum habemus fautorem omnium</l>
<l>Ac promotorem, ceterorum opponere</l>
<l>Se audebit nemo, Ab omnibus laudabimur.</l>
<l>PO. Pulcherrime. PA. Sed hoc curandum ante omnia,</l>
<l>Seruire nos Satanae nullus ut intelligat.</l>
<l>POR. Christo duntaxat serviemus nomine,</l>
<l>At facta Satanae ex officinis prodeant.</l>
<l>Quae Christiano sunt tegenda pallio,</l>
<l>Ut imperitis imponatur callide.</l>
<pb id='s057'/>
<l>PA. Bene consulis. Imposturis opus est maximis,</l>
<l>Ne populus abominetur nos atque fugiat.</l>
<l>Nec enim tales umquam ferent Episcopos,</l>
<l>Qui Satanae serviant, si cognoscant modo.</l>
<l>Hoc antevenire convenit periculum,</l>
<l>Ne descendamus, dum volumus ascendere.</l>
<l>POR. Nulla Satanae siet mentio, sed vel Dei,</l>
<l>Vel Christi cuncta sunt fucanda nomine.</l>
<l>PA. Scite. PO. Illud populus suscipiet, vertens bene</l>
<l>Quae egerimus omnia. PA. Pulchre. PO. Scripturis quoque</l>
<l>Res defendemus nostras quam fortissime.</l>
<l>Nil de sanctissimis ut cogitent mali.</l>
<l>PA. Laudo. PO. Nos interim cutem curabimus,</l>
<l>Statuemus, ordinabimus, mandabimus,</l>
<l>Quae faciant in rem nostram, Pammachi pater.</l>
<l>PA. Hoc unum restat, haec consilia ut sunt bona,</l>
<l>Ita quam primum sunt perficienda Porphyri. PO. Hem</l>
<l>Quid currenti addis calcaria? PA. Tu promove</l>
<l>Ac commenda me Satanae. Virtutes meas</l>
<l>Narra. Magna tibi habebitur a me gratia.</l>
<l>Apud me primus eris. PO. Bene ego prote loquar.</l>
<pb id='s058'/>
</lg>
</div2>
</div1>
<div1 id='NaPW.02' n='2' type='act'>
<head>ACTUS SECUNDUS.</head>
<div2 id='NaPW.02.01' n='1' type='scene'>
<head>Satanas, Veritas, Parrhesia.</head>
<lg>
<l>Quod mundo et impiis felix faustumque sit,</l>
<l>Adsum profectus e profundis manibus,</l>
<l>Gravibus post annos mille solutus vinculis.</l>
<l>Certe diu de sideratum me scio.</l>
<l>Non cuncta possunt conficere vicarii.</l>
<l>Non tantae sunt auctoritatis, nec eadem</l>
<l>A subditis solet impendi reverentia.</l>
<l>Plus irati valet conspectus Principis,</l>
<l>Quam armati sexcentae vicarii minae.</l>
<l>Idem etiam permultum placatus promovet.</l>
<l>Serenum gaudent intueri Principem</l>
<l>Et serui et subditi, quos nulla criminis</l>
<l>Tecta aut aperta vexat conscientia.</l>
<l>Isthaec apud probos sunt vera Principes,</l>
<l>Apud improbos magni fiunt deterrimi,</l>
<l>Qui etiam in regno primas ubique tenent meo.</l>
<l>Illis ego hodie apparebo optatissimus.</l>
<l>Cui nec viso quidem iam serviunt diu.</l>
<l>Sed ubi primum meos quaeram vicarios?</l>
<l>Quid agant miror, quod non ut semper hactenus</l>
<l>Quottidiana ad me regni gesta perferunt.</l>
<pb id='s059'/>
<l>VE. Quandoquidem isthuc Christo placet Parrhesia,</l>
<l>Collectis spelaea subeamus sarcinis,</l>
<l>Quoad melior spiraverit aura. Nil moror.</l>
<l>Regnet Satanas late in suum ipsius malum.</l>
<l>Fortasse olim rursus desiderabimur.</l>
<l>PAr. Nisi prorsus res Deus humanas sternere velit.</l>
<l>VE. Tolle haec et sequere. Sed video ne Satanam? PA. Is est.</l>
<l>Ut exsultans ingreditur, et solus quidem.</l>
<l>VE. Nescio. Cedamus illi paululum e via.</l>
<l>Nec tam furio sis obsistamus motibus.</l>
<l>Silentio praetereamus. Sa., Sed Veritas</l>
<l>Ante omnes. At me orum cerno neminem.</l>
<l>Ho veritas, alio nunc migras forsitan?</l>
<l>VE. Nil respondeas. SA. Recte isthuc cogitas.</l>
<l>Quid enim tu hic facias, me imperante cum meis,</l>
<l>Ubi etiam si quid dixeris rectissime</l>
<l>Obtemperat nemo? PAR. Haud propter te pessime</l>
<l>Abimus, sed Christi paremus iussui.</l>
<l>VE. Tace. PAr. Ingredere, farci mumdum mendaciis.</l>
<l>SA. Id siet, etiam si tu minime iusseris.</l>
<l>PAR. Diu desideratus es a perditis.</l>
<l>VE. Tace obsecro. SA. Scio. Ulnis excipiar obviis.</l>
<l>PAR. Cur non te comitantur proceduntve obviam?</l>
<l>SA. Sunt occupati, meque venire nesciunt.</l>
<pb id='s060'/>
<l>VE. Quid multa loqueris? Sequere huc. PAR. Aliquando simul</l>
<l>Poenas dabitis. SA. Id perlongum est. Nos interim</l>
<l>Pro libero nostro vivemus arbitrio.</l>
<l>Abite, Nil prodestis hic, nec filiae</l>
<l>Alterius apud me umquam ferentur saeculi.</l>
</lg>
</div2>
<div2 id='NaPW.02.02' n='2' type='scene'>
<head>Dromo, Satanas.</head>
<lg>
<l>Vicariis magna hercle sunt negotia</l>
<l>Hodie, ut non possint convenire Principem.</l>
<l>Nec res adeo bene gesta est, ut properent. Mihi</l>
<l>Ut perferam de dere, quum nil sit lucri.</l>
<l>At ubi bene geritur, tum currunt percite,</l>
<l>Alius alium antevenire cupiens pro lucro.</l>
<l>Bona numquam ad me devolvitur provincia.</l>
<l>Sed quando omnes timent, tum ego extrudor miser.</l>
<l>Verum ne vapulem currendum est. SA. Sed Dromo.</l>
<l>Hem Dromo. Quo curris Dromo? Mane mane Dromo.</l>
<l>DRO. Quis me vocat? SA. Huc ad me aio, quam primum redi.</l>
<l>DRO. At at Princeps est. Certe rupit vincula,</l>
<l>Captivitatem tam infinitam non ferens.</l>
<l>Te salvum eliberatum Princeps gaudeo.</l>
<pb id='s061'/>
<l>SA. Credo. Quo curre bas nunc? DRO. Ad te. SA. Salvane</l>
<l>Sunt omnia? DRO. Non prorsus. SA. Quid ais? Non ? Ubi manent</l>
<l>Vicarii, quod eorum nullum conspicor?</l>
<l>Nec quisque hodie ad me descendit? DR. Se maximis</l>
<l>Teneri aiebant rebus, nec latum pedem</l>
<l>Terris abscedere posse sine periculo.</l>
<l>Quamobrem me ad te destinarunt nuntium.</l>
<l>SA. Quid nuntias ergo? DRO. Regni omnia habent bene,</l>
<l>Nisi. SA. Nisi? Quid illud est? DRO. Quod quidam Episcopus</l>
<l>A regni societate avulsit Caesarem.</l>
<l>SA. Hem Caesarem? Et id neglexerunt vicarii?</l>
<l>DRO. Quo pacto factum sit nescio, non adfui.</l>
<l>Ex ipsis melius audies. SA. Mox igitur huc</l>
<l>Ad me illos convoca. Quid stas? Vola ocius.</l>
<l>O perfidiam, socordiam et <unclear reason='o scitantiam?'>oscitantiam</unclear>,</l>
<l>Non curant, non resistunt, non pro viribus</l>
<l>Absente me regni tractant negotia.</l>
<l>Haud modicum regno meo nocuit captivitas:</l>
<l>Non potui captivus tot par esse populis.</l>
<l>Praesertim nova quum Christi caepit crescere</l>
<pb id='s062'/>
<l>Fides. Iam oportuisset esse in Affrica,</l>
<l>Nunc in Asia, iam in Europa. Sunt regna, sunt</l>
<l>In omini regno civitates plurimae.</l>
<l>Quas visitare quottidie, non unius</l>
<l>Vel vigilantissimi est labor. Quare Duces</l>
<l>Absentisque mei constitui vicarios,</l>
<l>Quibus universas res credidi et exercitum.</l>
<l>Qui sibi deinde procrearunt plurimos</l>
<l>Tribunos ac centuriones, qui non minus</l>
<l>Etiam ipsi servos, vulgus innumerabile</l>
<l>Iam possident, ut spes me haberet optima,</l>
<l>Haud secus a tot res omnis procurarier,</l>
<l>Ac si ipse semper essem praesentissimus</l>
<l>Sed quod dicunt verum est. Quo plures quippiam</l>
<l>Curant, eo curatur negligentius.</l>
<l>Et si dormiturit Princeps, iam stertere</l>
<l>Incipiunt praefecti, et sopor occupat duces.</l>
<l>Mane nisi primo rector surgat aedium,</l>
<l>Parum oscitantes promovebunt servuli.</l>
<l>Hac, si licuisset, essem usus prudentia,</l>
<l>Nec res meas commisissem vicariis,</l>
<l>Nec regni veniens vastitatem cernerem.</l>
<l>Veniant. Omnem hanc vomam in eos aegritudinem.</l>
<pb id='s063'/>
</lg>
</div2>
<div2 id='NaPW.02.03' n='3' type='scene'>
<head>Planus, Stasiades, Chremius, Satanas.</head>
<lg>
<l>Quid isthaec quaerimus? quasi non tempus siet</l>
<l>Eum post annos mille reddi liberum?</l>
<l>Eamus potius, ne ignis igni addatur, et</l>
<l>Irritata nimis noceat iracundia.</l>
<l>ST. Recte inquis. Verbis est placandus mollibus.</l>
<l>Non tarditate nostra, aut contumacia</l>
<l>Exasperandus. PLA. Adsumus Princeps, tibi</l>
<l>Adventum in primis gratulantes prosperum.</l>
<l>Deinde etiam audituri, quidnam nos velis.</l>
<l>SA. Mittamus nunc alia. Quod me movet loquar.</l>
<l>Quid tandem est o Duces? Aut cur permittitis,</l>
<l>Ut negligentia (dicam) aut socordia</l>
<l>Populus desciscat vestra? Vestras hercule</l>
<l>Iam prorsus virtutes desidero. Parum</l>
<l>Aberat, omnes ut ad nos vertissent pedem,</l>
<l>Tot poenis, tot periculis, tot mortibus</l>
<l>Acti, qui soli nobis sunt contrarii,</l>
<l>At res per vos sursum ac de orsum vertitur.</l>
<l>Aequum ne est, me diu noctuque sedulo</l>
<l>Instigando, monendo, terrendo quoque,</l>
<l>Manibus, pedibusque, et mille calliditatibus,</l>
<pb id='s064'/>
<l>Quanta harum vincto potuit adesse copia,</l>
<l>Imperii nostri promovisse commoda,</l>
<l>Vos interim altum stertere? Proh pudor. Duces</l>
<l>Quos primos actores rerum esse convenit,</l>
<l>Recondunt otiosas in sinum manus.</l>
<l>Condingna an vobis non possum persolvere</l>
<l>Praemia? an ita hactenus de vobis meritus? Aut</l>
<l>Eam tandem vos gratiam rependitis?</l>
<l>PLA. O Princeps mundi atque Monarcha potentissime,</l>
<l>Quid nos serui tui curavimus minus?</l>
<l>SA. Rogas? Qui talem nuper hominem amisimus</l>
<l>Ignavia vestra? Fautorem aequissimum</l>
<l>Simul et propugnatorem strenuum imperi?</l>
<l>Aliorum utinam decem periissent milia,</l>
<l>Atque hic unus vir (heu) regni nostri anchora.</l>
<l>Num propterea vos constitui vicarios,</l>
<l>Ut ea quae nullius sunt pretii, callide</l>
<l>Custodiatis, et perdatis optima?</l>
<l>PLA. Non maceres te mundi Princeps optime,</l>
<l>Nostrarum haud erat illum tenere virium.</l>
<l>SA. Quid audio? Ubi igitur artes vestrae pristinae?</l>
<l>An ea dediscitis sola, in quibus est lucrum? Et</l>
<l>In quibus omnia regni consistunt commoda?</l>
<l>Non post tot annos exeunti carcerem,</l>
<pb id='s065'/>
<l>Iucundum isthuc primum expedistis nuntium.</l>
<l>In mille annis nihil factum est indignius.</l>
<l>Audivi multa haud admo dum ex sententia,</l>
<l>Tuli. Sed gravius est hoc quam ut ferri queat.</l>
<l>O interitus regni, rerumque vastitas.</l>
<l>Vir ille Christianos, hostes maxime</l>
<l>Infestos nobis, debellabat fortiter.</l>
<l>Nos venerabatur, nos colebat hostiis,</l>
<l>Adversis invocabat nos et prosperis.</l>
<l>Quae nolebamus per nos exsequi, impiger</l>
<l>Currebat ultro. Vel solo hoc laudabilis</l>
<l>Facto, quod antesignanum Christi, virum</l>
<l>Fortem Paulum, haud contemnendum adversarium,</l>
<l>Qui multas depraedatus est provincias,</l>
<l>Complures Regi adducens milites suo,</l>
<l>Prostravit. Nunc et ipse negligentia</l>
<l>Seductus est vestra. PLA. Seduxit Episcopus</l>
<l><foreign lang='GR'>a)katablh/tw| lo/gw|.</foreign> SA. Resistendum fuit</l>
<l>Vel mille technis. PLA. Equidem, Princeps optime,</l>
<l>Quantum in nobis fuit nil omissum scio.</l>
<l>Nam verba sumus interpretati pessime.</l>
<l>Et regnum et dignitates inculcavimus.</l>
<l>Largis praeterea est invitatus praemiis</l>
<l>Animum erga nos conservaret ut immobilem.</l>
<pb id='s066'/>
<l>Sed vicit fortior, vicit potentior,</l>
<l>Hanc diruptis feram eripuit e cassibus.</l>
<l>SA. Parum profecto vobis est negotii</l>
<l>Cum subiectis et sponte servientibus,</l>
<l>Ut universis hostes possint copiis</l>
<l>Terreri, et integro vexari exercitu.</l>
<l>Violentis ut cedant impressionibus.</l>
<l>STA. Faciemus Princeps, ut iubes, ac fecimus.</l>
<l>SA. Fecistis? Heu heu quanta de spe decidi.</l>
<l>Qui Christi nomen exstingui speraverim,</l>
<l>Per vos ita versipelles et doctissimos</l>
<l>Posse, nec (ut nuntiastis) aberat plurimum,</l>
<l>At nunc repullulat surgitque fortiter.</l>
<l>(Quod male vertat) Per hoc regni sceptrum, per et</l>
<l>Caput hoc sacrum, quantum fuerit potentiae,</l>
<l>Quantum roboris altissimarum virium,</l>
<l>Et Christum omnesque Christianos persequar.</l>
<l>Illorum me usque ingurgitabo sanguine.</l>
<l>Donec nemo sit qui aude at resistere,</l>
<l>Vel solus, si vobis grave est aut displicet.</l>
<l>PLa. Non hercle, Princeps maxime, bonorum dator,</l>
<l>Praestabimus quod in nobis est strenue.</l>
<l>SA. Ad hoc vel ius iurandum a vobis praestitum</l>
<l>Commoveat, et pudor, et mei reverentia.</l>
<pb id='s067'/>
<l>Per hanc ante datam vobis oro dexteram,</l>
<l>Vigilate, circumite, fatagite, quaerite,</l>
<l>Resistite, ac pecuniis corrumpite,</l>
<l>Persequimini, Satanaque dignos Principe</l>
<l>Vos gerite. PLA. Fiet. SA. Quae nam hodie negotia</l>
<l>Tractastis? Tu Plane quid? PLA. Ego equidem iam diu</l>
<l>Sudavi in hoc (regno nostro utilissimum</l>
<l>Sciens) ut inter Christianos haeresim</l>
<l>Sererem quam maximam. Sudavi plurimum,</l>
<l>Perfeci hodie. Iam mista videres omnia,</l>
<l>Dubitant, de cernunt, persequuntur invicem,</l>
<l>Fugant, occidunt, sua defendunt maxime,</l>
<l>Plaerique novis gaudent, antiqua deserunt</l>
<l>Quaecumque ab Apostolis feruntur tradita.</l>
<l>Magistri ple bis et qui sunt doctissimi,</l>
<l>Prae sana doctrina amplectuntur haeresim.</l>
<l>At contra increduli rident suaviter,</l>
<l>Abominantur Christum, et respuunt fidem,</l>
<l>Tam variis quae laceratur opinionibus.</l>
<l>Nec melius cos putavi posse vincere,</l>
<l>Quam si inter sese plurimum dissentiant.</l>
<l>Sic res, quantum ad nos, bene habet. SA. Euge, prospere</l>
<l>Successit, quod habeo mercedem dabo maximam.</l>
<pb id='s068'/>
<l>Quid tu vero Stasiades? Equidem et tu soles</l>
<l>Facinora perpetrare quam fortissima.</l>
<l>STA. Ego, Princeps, hodie surgendo lentius</l>
<l>Gressumque promovendo tardius, parum</l>
<l>Peregi. SA. Quid? (malum) Hoc ipsum est quod conqueror,</l>
<l>Vos lentulos esse atque tardiusculos.</l>
<l>Sed effare quid egeris. STA. In urbem maximam</l>
<l>Circa nonam veniens, populares convoco,</l>
<l>Quid (inquam) o socii, tam grave suffertis iugum?</l>
<l>An non parentes vos genuere liberos?</l>
<l>Cur ergo servitis? Cur suppeditamini?</l>
<l>An non est vestra civitas? et flumina</l>
<l>Sunt vestra, viaeque. Quid ergo vectigalia,</l>
<l>Census, tributa, exactionesque spoliant</l>
<l>Substantiam vitamque vestram? An hoc leve</l>
<l>(O cives) libertate privari et bonis</l>
<l>Simul? Diurnis quidquid vos laboribus</l>
<l>Sudoribusque perpetuis acquiritis,</l>
<l>Vel una isthuc consumunt cena Principes</l>
<l>Magistratusque vestri <foreign lang='GR'>dhmobo/roi</foreign>. Interim</l>
<l>Vos longe victu vivitis miserrimo.</l>
<l>Copia utinam panis vel furfuracei</l>
<l>Famem expleret vestram, sitimque aqua frigida.</l>
<l>Quottidianis at illi semper diffluunt</l>
<pb id='s069'/>
<l>Adnauseam usque voluptatibus, e reculis</l>
<l>Vestris coemptis. Licet et stertere pinguibus,</l>
<l>Et pedere otiosis. Satius bestias</l>
<l>Esse, atque sic vivere, ut aliquis laboribus</l>
<l>Marcescat propriis, ceteri alienis cutem</l>
<l>Feliciter curent. Quin tandem surgitis,</l>
<l>Libertatemque pristinam capessitis</l>
<l>O cives? Ubi virilia vestra pectora,</l>
<l>Paternaque virtus? An libertatem a Deo</l>
<l>Datam, a mortalibus tolli patiemini?</l>
<l>An nescitis, quantum libertas sit bonum?</l>
<l>En magna vestrum multitudo est. Hercule</l>
<l>Iniquum et paenitendum, a paucioribus</l>
<l>In servitutem redigi. Vobis arma sunt</l>
<l>Viresque ingenuae, illis mollicies officit</l>
<l>Viresque effeminatae, et insuetae manus</l>
<l>Armorum. Vos bonam, illi causam pessimam</l>
<l>Habent, cui et caelestes adversarier</l>
<l>Vobisque suppetias ferre est certissimum.</l>
<l>Nonne ante vos tulere Atheniensibus,</l>
<l>Romanis, Lacedemoniis et compluribus</l>
<l>Aliis? Quod si vobis ipsi defueritis</l>
<l>Nunc, quum tale nihil suspicantur, postea</l>
<l>Quum angustiati, afflicti, oppressi, perditi,</l>
<pb id='s070'/>
<l>Et servitute, et gravibus denique oneribus,</l>
<l>Flentes clamaveritis, adiuturos Deos</l>
<l>Nolite sperare. Neque enim illos audiunt</l>
<l>Qui negligenter ipsi et male tractant sua.</l>
<l>Hoc iam iam a vobis coniuges et liberi</l>
<l>Vestri, magnis requirunt vocibus, quibus</l>
<l>Aut libertatem pepereritis dulcissimam, aut</l>
<l>In servitutem tradideritis perpetim.</l>
<l>His et aliis dictis moti animi civium,</l>
<l>Faces et arma corripiunt. Furoribus</l>
<l>In curiam contendunt. Opulentum domos</l>
<l>Diripiunt, incendunt, Prosternunt obvios</l>
<l>Quosque. Tumultus clamorque ingens vocantium</l>
<l>Ad pileum, expetentiumque Principes</l>
<l>Magistratusque ad poenam. At pars quae sanior</l>
<l>Erat, stare a Magistratibus, occurrere</l>
<l>Sediciosis, cedes orta est miserrima.</l>
<l>His occupatus fui per integrum diem.</l>
<l>SA. Neque prorsus haec abiit sine linea dies,</l>
<l>At Chremi, quae tua fuerunt negotia?</l>
<l>CHR. Meus equidem labor nullo frustra est die,</l>
<l>Quod te Princeps non latet. Omnes pecuniam</l>
<l>Quaerunt ac diligunt. Me faciunt plurimi, et</l>
<l>Gentes et Christiani, quorum plurimos</l>
<pb id='s071'/>
<l>Ditavi hodie, quo Christum iam'curant minus.</l>
<l>Nos venerantur, nos laudant, nobis serviunt.</l>
<l>Quos puto constantiores multo Gentibus</l>
<l>Fore, et iam praeter nomen Christi, nil habent</l>
<l>Tantae quod sit professioni consonum.</l>
<l>SAT. Bene actum. CHRE. Praeterea mea arte, homicidia</l>
<l>Confeci mille, adulteria quingenta, nec</l>
<l>Furtorum aliquis est numerus. Iudicum decem</l>
<l>Corrupi milia. Ducentas quoque virgines</l>
<l>Fefelli, et hastis expugnavi argenteis.</l>
<l>Quid memorem imposturas fraudesque maximas</l>
<l>Negotiatorum? quid scribarum dolos,</l>
<l>Causidicorumque technas ac mendacia</l>
<l>Dicam? Nobilium compilationibus</l>
<l>Rapinisque, laborem commonstravi meum.</l>
<l>Pigros etiam paravi ventres plurimos,</l>
<l>Inertiae atque falsitati deditos.</l>
<l>Falsos Prophetas, nugatores optimos,</l>
<l>Adulatores, asinos, bestias malas.</l>
<l>Spectaculum hercle nobis iucundissimum.</l>
<l>Haec nostra tibi perfecta dedit industria.</l>
<l>SA. Ha ha ha, mirabilis regni nostri artifex.</l>
<l>Dignus profecto apud me qui primus sies.</l>
<pb id='s072'/>
<l>Ita res curate vestras, praemia vos manent</l>
<l>Maxima. Coronas interim hasce sumite.</l>
<l>Plane hanc nigram, Stasiades purpuream cape,</l>
<l>Maculosam Chremi ac pallidam. Ne isthuc quidem</l>
<l>Laboris, mercedem de sideraverit</l>
<l>Condignam. Tantum agite iam diligentius</l>
<l>Ac confortamini, ut pro perdito viro</l>
<l>Maius lucrum succedat. PLA. Res iam vertitur</l>
<l>(Ut spero) in cardine. Nescio quid suspicor.</l>
<l>SA. Non suspecto, sed facto opus est. CH. Id censeo.</l>
<l>PL. Conabimur. SA. Hac tu Plane, illac vos pergite</l>
<l>PLA. Atat, quid hoc rei est? Quid tandem hostes volunt?</l>
<l>SA. Qui hostes? PLA. Viden? SA. Hui tam prope. O audaciam</l>
<l>Insignem. Huccine rerum venimus, ut hostibus</l>
<l>Tam prope veniendi sit libido ac copia?</l>
<l>Manete. Experiar quid ferant negotii.</l>
</lg>
</div2>
<div2 id='NaPW.02.04' n='4' type='scene'>
<head>Porphyrius. Pammachius, Satanas.</head>
<lg>
<l>Certe solutus est. Nam eum esse opinor in</l>
<l>Cathedra sedentem, saevum, cornutum, hispidum,</l>
<pb id='s073'/>
<l>Vultu tragico, oclis horrendum flammantibus</l>
<l>Atque rotundis, naso aquilino ac nodoso, et ore</l>
<l>Insuete largo, corpore toto aterrimo.</l>
<l>PAM. Rem tangis, is est. POR. proh totus horreo Pammachi.</l>
<l>PAM. Contemnas aspectum, donis egregius est.</l>
<l>Qui duntaxat semel illius aspectum tulit,</l>
<l>Facile vel quottidie feret illum postea.</l>
<l>POR. Sed Pammachi qui sunt coronati? Viden?</l>
<l>PAM. Regni proceres puto. SA. Non tamen vultum hosticum</l>
<l>Prae se ferunt, sed demissos ac supplices</l>
<l>Video, quasi aliquid postulaturi sient.</l>
<l>Sed audiam. PO. Et illi quam similes sunt Principi,</l>
<l>Ex eadem fornace veniunt calcaria.</l>
<l>PAM. Accedamus. PO. Salve Princeps fortissime.</l>
<l>SA. Quid vos hostes apud me? POR. Quid dicam? Metu</l>
<l>Lingua haesitat. Sum acri voce territus. PA. Animo</l>
<l>Fac praesenti sis. POR. Est aliquid servis tuis</l>
<l>Negoti, quod petimus clementer ut audias.</l>
<l>SA. Quid est? POR. Quamvis, Princeps optime, ad hostes grave est</l>
<l>Verba facere, nec non impetrare quippiam</l>
<l>Necessitate coactos, ab eis quos prius</l>
<pb id='s074'/>
<l>Verbis factisque laeseris, difficile, nos</l>
<l>Tamen tua dexteritate ac clementia</l>
<l>Freti, nihil diffidimus, quin supplices</l>
<l>Nos tua respiciat gratia, Experti hactenus</l>
<l>Sumus insuperabilem tuam potentiam,</l>
<l>Atque id nostro damno ac labore maximo.</l>
<l>Vidimus item quam larga tuis des praemia,</l>
<l>Quam splendeant in mundo, quantumque omnibus</l>
<l>Honori sint, divitiarum ac licentiae</l>
<l>Quantum, rebusque quanta sit tranquillitas.</l>
<l>Regnant, triumphant, et sectantur otia,</l>
<l>Quibus est laboris minimum, plurimum lucri.</l>
<l>At nobis isthaec cuncta sunt contraria.</l>
<l>Despectui sumus omnibus, atque nullius</l>
<l>Prorsus numeri. Paupertas in felix premit,</l>
<l>Accusamur, multamur atque cedimur.</l>
<l>Domus, agri, vineae, parentes, liberi, et</l>
<l>Omnia, perpetuis subiacent periculis,</l>
<l>Recteque factis nulla refertur gratia.</l>
<l>Haec sunt <foreign lang='GR'>brabei=a</foreign> nostra, neque id iniuria.</l>
<l>Nam quum vivimus in mundo, quae est insania</l>
<l>Tandem, ut mundi nos opponamus Principi?</l>
<l>Equidem observare convenit Domesticos</l>
<l>Domus dominum, atque nequaquam adversarier.</l>
<pb id='s075'/>
<l>Haec cogitasse nos fuisset iustius,</l>
<l>Atque tuae ingenti restitisse potentiae.</l>
<l>Sed quod factum, factum est in ignorantia.</l>
<l>Quapropter nunc veniam precamur supplices.</l>
<l>Ne seruis imputes tuis. Luimus satis,</l>
<l>Ut qui sero sapiunt. Sed nunc consortio</l>
<l>Regnoque tuo ne dedigneris iungere</l>
<l>Precamur, quod colere et augere gnaviter</l>
<l>Pro viribus nostris summis certabimus</l>
<l>Corde, opere, verbo, praesentique industria,</l>
<l>Ne nos in infimis fuisse iudices</l>
<l>Ipse, sed huc usque si vidisti strenuos</l>
<l>Adversum te, nunc pro te strenuos magis</l>
<l>Experiere, ut satrapis queamus omnibus</l>
<l>Si superiores non dici at certe pares.</l>
<l>SA. Fortunati vos, qui tandem resipiscitis</l>
<l>Ultro ante quam omnem in vos de duxi exercitum,</l>
<l>(Quod iam statueram) quo victi, non hoc loco</l>
<l>Res vestrae essent, neque tanti apud me. Numque ego</l>
<l>Cruento marte victos, pono Principes,</l>
<l>(Quamvis in regno patiar) sed qui transeunt</l>
<l>Sponte ad me, quique amicitiam nostram ambiunt,</l>
<l>Priore post tergum relicto Principe,</l>
<l>Hos diligo, his omnem committo exercitum,</l>
<pb id='s076'/>
<l>His communico bona quae mihi sunt omnia,</l>
<l>Honores, divitias, voluptates meas.</l>
<l>Et quamvis nonnulli, defectores male</l>
<l>Suscipiant, aut certe priori principi</l>
<l>Remittant, scilicet quibus haud habent fidem,</l>
<l>Tamen apud me (scio) ubique primas obtinent.</l>
<l>Nec mirari satis possum, quid ceteros</l>
<l>Haec quum videant, detineat, quo minus frui</l>
<l>Amicitia nostra velint, aut vivere</l>
<l>Suaviter exoptent, sed spoliari bonis,</l>
<l>Affligi, persecutionem perpeti</l>
<l>Malint. Patiantur. Nec enim aliter fieri potest,</l>
<l>Ut tam rebelles in regno feram meo.</l>
<l>Vos bene sperate. Amicitia mea nemini</l>
<l>Negata est, nec qui voluit regni particeps</l>
<l>Fieri, frustratus est. Sed cedite dexteras.</l>
<l>Et nomina vestra quae sunt dicite ut sciam.</l>
<l>POR. Pammachius hic, ast ego Porphyrius nuncupor.</l>
<l>SA. Quae sunt artes vestrae? Narrate, ut quid velim</l>
<l>Per vos fieri, possitis cognoscere. Equidem</l>
<l>Tu videris eloquens esse. Ipse si voles</l>
<l>Prudenter ac magnifice regni commoda</l>
<l>Valebis promovere. Sed quis alter est?</l>
<pb id='s077'/>
<l>Episcopo videtur similis. POR. Recte ais.</l>
<l>Maximus est. SAT. Narret ergo prior. POR. Hic iam nihil</l>
<l>Pro se dicere vult quamvis alias eloquens,</l>
<l>(Nam singulari est praeditus modestia)</l>
<l>Ne plus dicat quam possit praestare, aut minus.</l>
<l>SA. Isthic hercule nihil opus est modestia.</l>
<l>Nil refert, dicat quisque quantum collibet</l>
<l>Et quid, nam libertas apud me maxima est.</l>
<l>Et verum dicere extremum est piaculum.</l>
<l>POR. Hic est vir ille, qui regno dudum abstulit</l>
<l>Opimam praedam, nempe Caesarem, potens</l>
<l>In Scripturis, nugis multo potentior,</l>
<l>Avaritia tumens morbo tibi placito, et</l>
<l>Superbia dederit secundas nemini,</l>
<l>Impietate egregius. Audet resistere</l>
<l>Vel ipsi Christo, vel quidquid potentiae</l>
<l>Adversatur tibi tuisque commodis.</l>
<l>Hic vel totam fidem novit subvertere.</l>
<l>Hic mutuis valet odiis connectere</l>
<l>Quidquid in orbe est regum, ducum, atque Principum.</l>
<l>Huic mandes si quid recte curatum velis.</l>
<l>Et ut concludam, virum habes ex sententia.</l>
<l>Haec me iussit loqui, ut se commendem tibi.</l>
<pb id='s078'/>
<l>Ego haud multum differo. SA. Graphicum bercle Porphyri</l>
<l>Narras virum. Et o duces principia habent bene.</l>
<l>Auget fortuna animum, et succedunt omnia.</l>
<l>Quoties enim optavi talis mihi viros</l>
<l>Dari? Adsunt. Scilicet mea clementia</l>
<l>Inducti. Si igitur talis es virtutibus</l>
<l>Tantusque, dispeream si non exercitus</l>
<l>Te tocius iam iam posuero Principem.</l>
<l>Vos igitur Chremi, Plane, Stasiades, virum hunc</l>
<l>Sectemini, colite, parete in omnibus.</l>
<l>Hic Dux vester erit. Tuque obserues Porphyri</l>
<l>Quem tantopere laudasti. PO. Faciam. SA. Dignavos</l>
<l>Omnes manent praemia. PAM. Credimus. SA. Ad hoc velim</l>
<l>Ante omnia, ne principio publicis viis</l>
<l>Ingrediamini. In insidiis clanculariis</l>
<l>Melior est ratio et formula efficacior</l>
<l>Decipiendi. PA. Novimus. Et Christi nomine</l>
<l>Negotium exsequemur nostrum. SA. Callide.</l>
<l>Meae profecto vos multum prudentiae</l>
<l>Tenetis, namque et ego me in lucis angelum</l>
<l>Transformo, si speciem videntur quaerere</l>
<l>Homines, religiosum, benignum, humilem, pium,</l>
<pb id='s079'/>
<l>Modestum, pacientem, iustum ac mitissimum</l>
<l>Fingo. Quod si ignoratis, ex me discite.</l>
<l>PA. Perfacile. Sed Princeps, inter agendum rogo</l>
<l>Si quando verbis tibi forte adversabimur.</l>
<l>Ne aegre feras. Tragoedia isthuc postulat,</l>
<l>Ut tam divina homines lateant mysteria.</l>
<l>SA. Ut verbis adversemini facile fero,</l>
<l>Dum facta modo mihi semper respondeant.</l>
<l>PAM. Curabitur Princeps. SA. Diadema aliquis triplex</l>
<l>Huc cum signis ferat et iurandi formula.</l>
<l>PL. Adsunt. SA. Accede nunc. Hosce vides Pammachi</l>
<l>Quos nuper pro factis ornavi fortibus</l>
<l>Coronis quas gestant, tu tamen ut sentias</l>
<l>Quam largus ac beneficus sim erga omnis eos</l>
<l>Amicitia nobiscum qui iungi volunt,</l>
<l>Nullis adhuc meritis factisue insignibus.</l>
<l>Peractis, auditis tantum virtutibus</l>
<l>Isthac corona triplici mox ornabere,</l>
<l>Fidelissimus ut sis cum regno tum mihi.</l>
<l>Ius iurandum tamen ante, quod omnes ceteri</l>
<l>Iurare mei solent duces, oportet ut</l>
<l>Iures. PA. Nihil detrecto. SA. Pax sit caetui.</l>
<l>Silete, attendite, sed et capita aperite. Tu</l>
<pb id='s080'/>
<l>Ad dextram Porphyri, laevam Plane occupa.</l>
<l>Lege nunc, duobus erectis digitis. Sat est.</l>
<l>PAM. Per Principis Satanae sacrum iuro caput</l>
<l>Perque universam regni eius potentiam,</l>
<l>Me nil honesti, iusti, casti, aut integri,</l>
<l>Sancti, piive (per quae ius et aequitas</l>
<l>Regni violatur) facturum, sed gnaviter</l>
<l>Quantumque potest fieri, hostes et Christi omnia</l>
<l>Eversurum. Et quod iuravi in praesentia</l>
<l>Verbis, praestaturum operibus in absentia.</l>
<l>SA. Afferte nunc coronam. Etiam atque etiam vide</l>
<l>Horum ut memineris, mihi multum est in te spei.</l>
<l>PAM. Faciam hercle sedulo. SAT. Hanc coronam suscipe</l>
<l>Tenebrarum ac caecitatis. Regibus impera.</l>
<l>Dominare populis. Inferorum maximis</l>
<l>Praesis portis. Omnes tuorum pulverem</l>
<l>Pedum lingant. Secundus in regno sies.</l>
<l>Plaudite, io io. PO. Hoc quoque, Princeps, existimo</l>
<l>Tua iam prorsus dignum magnificentia,</l>
<l>Quoniam quidem hunc populis praefers et regibus</l>
<l>Satrapisque cunctis, edicto ut iube as tuo</l>
<l>Ne pedibus terram tangat, sed quicumque sunt</l>
<l>In regno primates ac praestantissimi</l>
<pb id='s081'/>
<l>Sublimem humeris ferant. SA. Age fiat. Tollite</l>
<l>Cathedram plane, Stasiades, Chremi ac Porphyri.</l>
<l>Circumferte hic semel, bis, ter. Deinde si</l>
<l>Quid aliud vultis, dicite. POR. Hoc quoque minime</l>
<l>Fuerit ineptum, ut populus optimatium</l>
<l>In regno, provoluti, supplices pedum</l>
<l>Petant oscula. Quod si qui detrectaverint,</l>
<l>Religione aliqua moti aut contumacia,</l>
<l>Regno ac tuis penitus priventur gratiis.</l>
<l>SA. Ita firmum ac sanctum esto. Tu primus porphyri.</l>
<l>Vos sequimini. Praeterea his signis Pammachi</l>
<l>Res gestas litterasque signato tuas,</l>
<l>Statim ut his visis, mei sciam esse Principis.</l>
<l>PA. Pulchre. PO. Numquid etiam me iurare est opus?</l>
<l>SA. Non mihi, sed huic Episcopo quod valuerit</l>
<l>Iures. PA. Faustum et felicem hunc vidimus diem.</l>
<l>SA. Abite nunc felices et prosperrimi,</l>
<l>Regni vestrae fidei commissis commodis.</l>
<l>Acta ad me quottidie perscribantur volo.</l>
<l>Ut quid agatur sciam. POR. An vis sub plumbo ut solent</l>
<l>Maxima Romae venundari diplomata?</l>
<l>SA. Vel sub plumbo vel aliter, magnifice modo.</l>
<l>Sic agite, sic res omnis vestras tollite, ut</l>
<l>Regni maiestas innotescat omnibus.</l>
<pb id='s082'/>
<l>PA. Haec Princeps ante multum cogitavimus.</l>
<l>Sed Dromo nobiscum eat. Sa. I atque subserui Dromo.</l>
<l>Sed heus, reducite nobis Caesarem Apostatam.</l>
<l>PO. Nihil facilius. Et hoc cum aliis curabitur.</l>
</lg>
</div2>
<div2 id='NaPW.02.05' n='5' type='scene'>
<head>Satanas, Planus, Stasiades.</head>
<lg>
<l>Papae, successus hos non sperassem Duces.</l>
<l>Cum Christianis quin sit actum haud dubito. Sed</l>
<l>Quid vos putatis? STA. Quid? Certissimum hoc. Viri</l>
<l>Industrii sunt ad mala prudentissimi.</l>
<l>Advigilabunt causa quum nostri, tum sui.</l>
<l>Sed et nos interea nihil cessabimus.</l>
<l>SA. Hoc ipsum agite et abite. PLA. Sed quo vis? SA. Probe</l>
<l>Mones. Illi subiugandae Europae sunt satis,</l>
<l>Vos in Asiam ite, dein si licet in Aphricam.</l>
<l>Ubique pro arte quisque operam naver sua,</l>
<l>Ne doctrinae supersit sanae quid piam.</l>
</lg>
</div2>
<div2 id='NaPW.02.06' n='6' type='scene'>
<head>Porphyrius, Pammachius, Dromo.</head>
<lg>
<l>Adhuc quae quaeris ceciderunt feliciter,</l>
<l>Et in cunctis adiutor tibi summus fui.</l>
<l>PA. Gratiam habeo. Sed unum mihi molestum fuit.</l>
<pb id='s083'/>
<l>PO. Num quid peccavi ego Pater sanctissime?</l>
<l>PA. Alia quam quae dixisti dicere oportuit.</l>
<l>PO. Quae? PA. Bona non mala. Sed si quid mihi inesset mali</l>
<l>Tacendum erat. PO. Oh erras Pater. Non omnia</l>
<l>Apud omnes sunt laudanda. Sed qui est callidus</l>
<l>Personas observabit atque tempora,</l>
<l>Ne forsan laudet quod laudatum incommodet,</l>
<l>Aliud (ut scis) regnum alios mores postulat.</l>
<l>In Satanae regno vix commendantur alia,</l>
<l>Quam si sis flagitio sus, et egregie scelus.</l>
<l>Sed mentiar, si non laus mea tibi prosuit,</l>
<l>Ut tanti apud Satanam habeare, et in caput</l>
<l>Populorum solus sis suffectus omnium.</l>
<l>Recte. Haec mittamus. Mox cathedram mihi regiam</l>
<l>Parari cum triplici corona praecipe, et</l>
<l>Ornatus ex auro paretur splendidus.</l>
<l>Vade, ut quam primum comparentur omnia.</l>
<l>Quibus paratis huc ad me recurrito.</l>
<l>PO. Curabo. Sed Dromo me cum. DRO. Sequar. PA. Et Caesarem.</l>
<l>Audin? PO. Audio. Melius quam credas omnia</l>
<l>Perfecta dabo etiam si nullus iusseris.</l>
<l>PA. O fortuna potens hanc effice Tragoediam.</l>
<pb id='s084'/>
</lg>
</div2>
</div1>
<div1 id='NaPW.03' n='3' type='act'>
<head>ACTUS TERTIUS.</head>
<div2 id='NaPW.03.01' n='1' type='scene'>
<head>Nestor, Iulianus, Pterophon.</head>
<lg>
<l>Facite ut iussi. Scribantur isthaec ocius.</l>
<l>Ego hinc ad Caesarem eo. Si quid fuerit opus,</l>
<l>Mox huc revertar. Sed adest. Hem Caesar, cito</l>
<l>Redis, iam nunc ad te volebam pergere.</l>
<l>IV. Utinam me cum fuisses Nestor. NE. Cur ita?</l>
<l>IV. Audisses certe tot inaudita saeculis.</l>
<l>NE. Mala fortassis? Nam te subtristem conspicor.</l>
<l>IV. Non admodum bona. NE. Quid Pammachius? Num valet?</l>
<l>IV. Valet quidem, sed pessime. NE. Aegrotat igitur?</l>
<l>IV. Non corpore, sed animo, haud perinde bene valet.</l>
<l>NE. Quid ais? Eo tamen esse solet sanissimo.</l>
<l>IV. Nescio quid nam tam prave animum invertit hominis.</l>
<l>Inauspicato hodie domo extuli pedem,</l>
<l>Mihi illius ut innotesceret audacia.</l>
<l>NE. Vereor quid dicas. IV. Pacem contuli, et omnibus</l>
<l>In rebus eorum conditioni congruis</l>
<l>Ornatos volui Episcopos, et maxime</l>
<l>Pammachium, per quem conversi sumus ad fidem.</l>
<pb id='s085'/>
<l>NE. Scio IV. At ille Croesi gazas postulat dari.</l>
<l>NE. Satis avare. IV. Urbisque dominium sibi expetit</l>
<l>Et Italiae imperium. NE. Quid audio? Satis</l>
<l>Ambitiose. IV. Imperium omne suum dicit fore.</l>
<l>NE. Satis arroganter. IV. Et a se postea Caesares</l>
<l>Institui oportere. NE. Satis imperite. IV. Ait</l>
<l>Apostolos et primos quosque Episcopos,</l>
<l>Et quod contenti docendi munere,</l>
<l>Nullis sua ademerint imperia Regibus,</l>
<l>Fatuos fuisse, et ignaros rerum omnium.</l>
<l>NE. Satis impie. IV. Ad hoc se Scripturarum praedicat</l>
<l>Habere auctoritatem ac Christum tradere.</l>
<l>NE. Satis (quod ego sciam) mendaciter, tua</l>
<l>Quod venia dictum sit Caesar. Quis obsecro</l>
<l>Isthaec iam tandem illi in mentem misit Deus?</l>
<l>Quid tu vero? An concedes illis talia,</l>
<l>Per quae imperii minuitur maiestas tui?</l>
<l>IV. Non concessuro comminatus est male.</l>
<l>NE. Satis proterve. Non tamen video, illius</l>
<l>Incommodare quid tibi possint minae.</l>
<l>Quare spernas et animo sis aequissimo.</l>
<l>Ante hac Episcopos minatos Caesari</l>
<l>Inauditum est. Sed etiam quum mollissimis</l>
<l>Alloquerentur verbis, vitae periculum</l>
<pb id='s086'/>
<l>Formidandum fuit. IV. Verum dicis. Neque</l>
<l>Nunc impune ferrent, si non propter fidem</l>
<l>Hoc modo aliquo esset perferenda insania. Et</l>
<l>Si ego haud gratissimum me vellem ostendere,</l>
<l>Mox sciret, quantum in altum lapides mittere</l>
<l>Prodesset, et contendere cum maioribus,</l>
<l>Bonos quam raro sorciatur exitus.</l>
<l>NE. Dandum est aliquid Episcopis. Fortassis et</l>
<l>Istam mutabit paulo post sententiam.</l>
<l>IV. Si non mutaverit, experietur Caesarem</l>
<l>Quam sole at pravis occurrere conatibus.</l>
<l>NE. Demiror, quo isthaec suggerente cogitet?</l>
<l>Et an putet regni proceres esse capitis</l>
<l>Tam vacui, ut etiam si tu maxime velis</l>
<l>Quae postulat, dare, illi permittant dari?</l>
<l>IV. Quid effrenis sibi, Nestor, non audacia</l>
<l>Promittit? Quid non aggreditur? Quo non abit?</l>
<l>Habet praeterea Porphyrium, intimum suis</l>
<l>Consiliis, hominem doctum, iuxta ac improbum.</l>
<l>A quo illum perfortiter impelli existimo.</l>
<l>Quin etiam alioqui humana sic sunt ingenia,</l>
<l>Etiam si alius nemo impellat, prona in malum.</l>
<l>Quippe mali in natura nostra haerent semina,</l>
<l>Quibus si non obstiteris aut oppresseris,</l>
<pb id='s087'/>
<l>Quin pullulent et emergant fieri haud potest.</l>
<l>Quanto magis surgent, si quid cessaveris,</l>
<l>Et agrum, quo crescant, fecundaveris fimo?</l>
<l>Qui sic se instituit, tum demum vere est malus.</l>
<l>NE. Certe Pammachius, in hisce inique cogitat,</l>
<l>Sive a se ipso, sive alio suadente in animum</l>
<l>Inducat. Te hoc curare Caesar convenit</l>
<l>Ut merito semper augustus dicare. Nec</l>
<l>Rebus quid per te detrahatur publicis.</l>
<l>Episcopos alio ornare poteris modo,</l>
<l>Ut fidei et ipsis possit esse commodum.</l>
<l>Illi verbo et doctrina praesint omnibus,</l>
<l>Doceant incredulos, hortentur credulos,</l>
<l>Neque sic laborantibus honor de sit duplex.</l>
<l>Tu interea dignitatem conserues tuam.</l>
<l>Neque enim hoc sides requirit, ut cedas loco,</l>
<l>Aut deseras imperium, aut minuas, sed in eo</l>
<l>Ut irreprehensibiliter te semper geras.</l>
<l>Istuc etiam omnes de bent animadvertere,</l>
<l>An regna posteris relinquant integra,</l>
<l>Aucta, decorata, et pacata, atque an strenue</l>
<l>Suum in hoc mun do confecerint munus, sine</l>
<l>Facto aliquo quod iure reprehendi possiet.</l>
<l>Commissorum namque Deus rationem exiget.</l>
<pb id='s088'/>
<l>Ignavos odit et aversatur prodigos.</l>
<l>Fideles in cunctis <foreign lang='GR'>oi)konomous</foreign>, diligit.</l>
<l>At collata ipsius sorte omnes utimur.</l>
<l>Deinde etiam, tametsi de deris omnibus</l>
<l>Quaecumque petunt, et id iratum habeant Principes,</l>
<l>Qui scis an successoribus idem placeat? Aut</l>
<l>Lauderis a tuis propterea heredibus?</l>
<l>Nil dignius bono viro, quam ut gnaviter</l>
<l>Et praesenti et futurae famae consulat.</l>
<l>Famam solet parare liberalitas.</l>
<l>Numquam laudatur, sed ridetur prodigus,</l>
<l>Et perpetuo haere dum suggillatur odio.</l>
<l>Urbes donare, totas et provincias,</l>
<l>Principis est prodigi, et qui non fideliter</l>
<l><foreign lang='GR'>oi)konomi/an</foreign> tractet datam divinitus.</l>
<l>Si nunc tu urbes aliquot imperio abstuleris, et</l>
<l>Regnum earum indoctis tradideris Episcopis,</l>
<l>Atque hoc factum successorum unus et alter, aut</l>
<l>Complures aemulentur, quid erit relliquum,</l>
<l>Tandem imperio? Paulatim dilapidabitur,</l>
<l>Ut paulo post nomen sine re obtineant Caesares.</l>
<l>Omne imperium devolvetur ad Episcopos.</l>
<l>Quo prorsus fiet, ut currus bovem trahat,</l>
<l>Nec verbo iam, sed gladio Christus imperet,</l>
<pb id='s089'/>
<l>Quod olim se negavit facturum fuga.</l>
<l>Praeterea in donis et beneficiis solet</l>
<l>Observari, ne prodesse volens, maxime</l>
<l>Tum rebus et privatis atque publicis</l>
<l>Incommodet. Si vis prodesse Episcopis,</l>
<l>Ne facito rebus publicis iniuriam.</l>
<l>Quin etiam Episcopis hoc non prodes modo.</l>
<l>Opes magnae magnas habent molestias.</l>
<l>Crescit servorum numerus, inflantur, tument,</l>
<l>Docendi studium obruitur, pietas interit.</l>
<l>Haud melius cerdonem a labore dimoves,</l>
<l>Quam si locupletem feceris, nec Episcopis</l>
<l>Ansam, ut sacros quam primum claudant codices,</l>
<l>Praestiteris fortius, quam si provincias</l>
<l>Et urbes illis ad regendum cesseris.</l>
<l>Sed oportet esse Doctores, qui plebibus</l>
<l>Deum colendi rectam commonstrent viam,</l>
<l>At non docebunt divites Episcopi,</l>
<l>Quamobrem et ipsis et cunctis populis obest,</l>
<l>Ut divitiarum praegraventur sarcina.</l>
<l>Sed quod minamur oportebit contemnere,</l>
<l>Ne <foreign lang='GR'>riyaspis</foreign> videare vel propter minas.</l>
<l>Benefac illis, quo debes et potes modo.</l>
<l>Quod si non tulerint, abeant, et curent sua.</l>
<pb id='s090'/>
<l>Tu dignitatem facile tuam tuebere.</l>
<l>IV. Te diligo Nestor quia prudenter consulis</l>
<l>Quum semper, tum etiam nunc. Nec personas soles</l>
<l>Sed aequum duntaxat semper habere in oculis.</l>
<l>Nunc eadem, quae et ego, sentis. Contemno minas.</l>
<l>Non annuo, nec annui horum quid piam.</l>
<l>Si nolunt clementem ferre, iratum ferent.</l>
<l>Fortassis, et inclementem honore debito</l>
<l>Observabunt, quem nunc contemnunt rustice.</l>
<l>PTE. Accipitc mox equum ut conveniam Caesarem.</l>
<l>Res magna est, nec dilationem sustinet.</l>
<l>NE. Non idcirco credidimus Christo, ut omnia</l>
<l>Quae nostra sunt avari expilent Episcopi.</l>
<l>IV. Aliquis pulsat fores Nestor, quis sit vide.</l>
<l>NE. Pterophon est. IV. Ingrediatur. Aliquid forsitan</l>
<l>Novi adfert. PTE. Salve Caesar. IV. Quid Pterophon ait?</l>
<l>Quid anhelas? Quin sudorem abstergis antea?</l>
<l>PTE. Festinus advolavi Caesar nuntius,</l>
<l>Ut res videntur postulare pessimae.</l>
<l>IV. Quid ais? Bona loquere. PTE. Ut se res habent loquar.</l>
<l>Atque utinam res bonas iam possem proloqui.</l>
<l>IV. Quid suspiras? Dic quid sit. PT. Non iam Caesar es</l>
<pb id='s091'/>
<l>IV. Hem quid? Cur non cedo? quid lacrimas? PTE. Omnibus</l>
<l>In portis urbium et templorum ianuis,</l>
<l>Affixae magnis sunt sigillis literae.</l>
<l>IV. Quis literarum auctor? PTE. Pammachius Episcopus.</l>
<l>IV. Quid narrat? PT. Te indignum Caesareo culmine</l>
<l>IV. Quid postea. PTE. Illis depositus es, et inferis</l>
<l>Auctoritate addictus Apostolica. IV. Equidem</l>
<l>Nestor, Tum etiam cuiusdam meminit practicae</l>
<l>Romanae. Dispeream si non haec practica est.</l>
<l>NE. O audaciam insignem. Quid dicam nescio.</l>
<l>IV. Hem tibi minas illas. NE. Legisti literas</l>
<l>Pterophon? PTE. Legi et relegi diligentius,</l>
<l>Ut essem certior rerum harum nuntius.</l>
<l>NE. Cuiusnam auctoritatem allegat rogo? PTE Petri et</l>
<l>Pauli. NE. Nullum illi deposuerunt Caesarem</l>
<l>Qum viverent, et nunc deponunt mortui?</l>
<l>IV. Nestor, num non censes armato milite</l>
<l>Tam perfidis esse medendum conatibus?</l>
<l>NE. Et nisi Caesar quam primum occurreris, indies</l>
<l>Magis ac magis isthaec augebitur audacia.</l>
<l>Notum est, non numque post folia cadere arbores.</l>
<pb id='s092'/>
<l>Non usque adeo reverendi sunt Episcopi,</l>
<l>Ut tandem etiam opprimere nitantur Caesares.</l>
<l>PTE. Audite reliqua. IV. Etiam ne amplius est quippiam?</l>
<l>PTE. Est. Pro cunctis popello contionibus,</l>
<l>Illae horribiliter exponuntur literae.</l>
<l>Te damnant, te exsecrantur, in te clamitant,</l>
<l>Quam primum tricephalo obiciendum Cerbero.</l>
<l>IV. Hui, tantum ne mali? O me miserum. Quod est meum</l>
<l>Tam grande peccatum, tantam ut Tragoediam</l>
<l>Adversum me moveant? PT. Nescio Caesar, nisi</l>
<l>Quod ventrosi harum contionum Principes</l>
<l>Petri te possidere aiunt patrimonium, et</l>
<l>Ideo sacrilegum quod nolis restituere.</l>
<l>IV. O impudentiam. Quod mihi patrimonium</l>
<l>Narrant scelesti? Ego ne quidquam possideo, quod</l>
<l>Petri aut est, aut umquam fuit? NE. Magna hercule</l>
<l>Haec Caesar est insania. PTE. Litteras legunt</l>
<l>A Constantino quodam Caesare aeditas,</l>
<l>Quae nominatim res quae sint patrimonii</l>
<l>Ostendunt. Certe pene infinitas opes.</l>
<l>IV. Proh Deum atque hominum fidem, quae isthaec est malicia?</l>
<pb id='s093'/>
<l>Falsas audent etiam proferre literas?</l>
<l>Aeruscatores non Doctores hercule.</l>
<l>Sed quid? num isthaec credit populus? PTE. Et maxime.</l>
<l>Illis credunt, ut dignis et Doctoribus,</l>
<l>Qui Pammachium non posse errare garriunt,</l>
<l>IV. Vah homines pariter et scelesti et impii.</l>
<l>Non errat? Hiccine est error quam maximus?</l>
<l>Nec sufferendus, sed tollendus sanguine,</l>
<l>Regnum affectare, et maiestatem le dere?</l>
<l>PTE. Omnes praeterea absolvunt a te subditos,</l>
<l>Tibique datam fidem irritam pronuntiant.</l>
<l>IV. Et his parere volunt? PTE. Ut est dementia.</l>
<l>Iam iam videres conspirare Principes,</l>
<l>Mussare civitates, esse neminem</l>
<l>Tuas qui partes aude at defendere, et</l>
<l>Plane tuo de capite habentur comitia.</l>
<l>Multi volunt tuos honores carpere,</l>
<l>Locum gaudent datum, quo possint libere</l>
<l>Et praedari et quaecumque volunt invadere.</l>
<l>In summa. Deficiunt a te omnes subditi,</l>
<l>Alium proclamant Caesarem, qui exercitu</l>
<l>In primis te tuosque cunctos opprimat,</l>
<l>Ad quod largas pater dedit indulgentias.</l>
<l>Hoc agitur Caesar, tu quid facias consule.</l>
<pb id='s094'/>
<l>IV. Heu Pterophon, iam rerum es malarum nuntius.</l>
<l>Infausta, horrenda, repentina mala nuntias.</l>
<l>Sed abito. Ego quid sit faciundum videro.</l>
<l>O me miserum, et infelicem atque perditum.</l>
<l>Actum est. Huccine rerum venire dedit Deus?</l>
<l>O mi Nestor, mala isthaec audis? quid agimus?</l>
<l>NE. Ne lacrima. Inre mala consilio opus est bono.</l>
<l>Invicto sis animo. Bello haec iniuria</l>
<l>Est propulsanda. Ego eo, ut conscribam milites,</l>
<l>Ut summis contra sediciosos viribus</l>
<l>Pugnemus. Emori fatius est hercule,</l>
<l>Quam ut insignis feratur haec contumelia,</l>
<l>In sempiternum maiestatis dedecus,</l>
<l>Et in Caesarei contemptum fastigii.</l>
<l>O ingratos et perfidos Episcopos.</l>
<l>Haec ne parere? has vos consuere discordias?</l>
<l>IV. Mane mi Nestor, NE. Cur maneam? IV. Eheu actum agis.</l>
<l>Non possunt scribi milites. Aliud age.</l>
<l>NE. Quid agam? Non prodest longa consultatio</l>
<l>Peristi, nisi quam mox rebus succurrimus.</l>
<l>Procrastinatio in periculis mala est.</l>
<l>IV. Quos scribes milites? An adversarios?</l>
<l>An eos qui me exsecrantur? An qui cogitant</l>
<pb id='s095'/>
<l>Nos omnes disperdere? Qui ruperunt fident?</l>
<l>Alium qui sibi conclamant Caesarem dari?</l>
<l>O prorsus desperatae res et perditae.</l>
<l>NE. Non sic existimes Caesar. Non omnibus</l>
<l>Opinor eadem est contrate sententia.</l>
<l>IV. Abfalleris Nestor. Miseris perrarus est</l>
<l>Amicus, afflictos et ipsa odit salus.</l>
<l>Consilium omne mihi in tam repentino malo</l>
<l>Ablatum est. Quo me vertam? Quem implorem miser?</l>
<l>Quem sic furiarum subverterunt germina?</l>
<l>NE. Non te afflictes quaeso. Si non exercitum</l>
<l>Placet contrahere, et res armis defendere,</l>
<l>Aliud restat, quo rebus possit consuli</l>
<l>Vel turbatis et in universum perditis.</l>
<l>IV. Quid illud est? In me dium profer obsecro.</l>
<l>NE. Minime est honestum, nec maiestas sustinet.</l>
<l>Et ego nolim te quidquam indignum perpeti.</l>
<l>IV. Quid est cedo? ut vel una salutis sit via.</l>
<l>Ego iam plane (quod aiunt) inter malleum</l>
<l>Versor et incudem. Fac ut eripiar rogo.</l>
<l>NE. Non consulo tibi caesar, quamquam utile siet.</l>
<l>Quippe extrema experiri multo utilius est.</l>
<l>IV. Quid tergiversaris, quin dicis quidquid est?</l>
<l>NE. Si placaretur Pammachius turbae caput,</l>
<pb id='s096'/>
<l>Haud dubito quin etiam turba haec quiesceret.</l>
<l>IV. Placet hoc consilium. Eamus ergo Nestor. NE. Heu</l>
<l>Cur non silui primum? Quid agis? Non consulo.</l>
<l>IV. In rerum hoc articulo melius fieri haud potest.</l>
<l>NE. Ah non est te dignum Caesar. Quid agas vide.</l>
<l>IV. Num dignum censes ut opprimar exercitu?</l>
<l>Et omni spolier dignitate proditus?</l>
<l>Alii regnent pro me, ego misere agam in carcere?</l>
<l>NE. Verum. Sed magna est pauperum superbia,</l>
<l>Quum Reges viderint orare supplices.</l>
<l>Conditiones pacis scribunt durissimas,</l>
<l>Quas quam ut feras satius sit interire. IV. Si</l>
<l>Ego (quantum iam Romanam intelligo practicam)</l>
<l>Non tulero, alius pro me Nestor feret lubens.</l>
<l>Dimidium ego quam totum malo perdere.</l>
<l>Res istae non ferunt aliter. Nec scio aliud</l>
<l>Praesens consilium Nestor, quod rebus meis</l>
<l>Mederi possit. Quid censes? NE. Haec tu quidem</l>
<l>Prudenter cogitas. Sed ego vereor, ut his</l>
<l>Manere avita imperii possit dignitas.</l>
<l>IV. Si quid perit imperio Nestor, satis vides</l>
<l>Me nolente fieri et impulsu Principum,</l>
<l>Qui me res imperii tuentem, exercitu</l>
<pb id='s097'/>
<l>In diversam cogunt ce dere sententiam.</l>
<l>NE. Verum est. Vah Pammachio malefaciat Deus</l>
<l>Qui caelum terrae miscet, et colo mare,</l>
<l>Et in hoc prorumpit usque tandem audaciae,</l>
<l>Ut omnes vexet Reges atque Principes.</l>
<l>Et dominis prohibeat parere subditos.</l>
<l>IV. Isthaec olim Nestor, suam invenient viam.</l>
<l>Me certe insignis horsum adigit necessitas,</l>
<l>Quae semper cunctis imperat mortalibus,</l>
<l>Ut faciam, quae me facturum numquam in animum</l>
<l>Induxi. Pendat qui est rerum istarum caput.</l>
<l>Sequere Nestor, pacemque nobis impetres</l>
<l>Ab illo, cui misero ante pacem contuli,</l>
<l>Et despectum magnis ornavi honoribus,</l>
<l>Sed simul ac est misertum interiit gratia.</l>
</lg>
</div2>
<div2 id='NaPW.03.02' n='2' type='scene'>
<head>Veritas, Parrhesia.</head>
<lg>
<l>In <corr sic='?' resp='angulum'>augnlum</corr> hunc dextrorsum proice sarcinas</l>
<l>Parrhesia. Satanae regno cedat male</l>
<l>Quod terris eicimur hodie, quam maxime</l>
<l>Et semper hominum promoventes commoda.</l>
<l>Ah quam libenter scire velim, quid interim</l>
<l>Geratur inter homines, quum me senserint</l>
<pb id='s098'/>
<l>Abscessisse. Quibus studeant. Quae sectentur. An</l>
<l>Quisquam sit veritatem qui desideret.</l>
<l>PAR. Experientur domina paulo post, nostra quid</l>
<l>In cunctis rebus profuerit praesentia.</l>
<l>VE. Quid si terras rursus adeas Parrhesia, et</l>
<l>Intersis rebus tacite. PAR. Faciam si iubes.</l>
<l>VE. Mihique perferas quid agatur ut sciam.</l>
<l>PA. Recte. VE. Sed intersis tantum, ne gry quidem.</l>
<l>PAR. Vix potero. VE. Vide ut possis. Quippe hoc tutum arbitror</l>
<l>Praesertim in Satanae imperio, ut singula audias,</l>
<l>Et videas tam bona quam mala, nec quicque arguas,</l>
<l>PA. Scio. VE. Proinde cave sodes Parrhesia.</l>
<l>Abi bonis avibus, et mox revertere.</l>
</lg>
</div2>
<div2 id='NaPW.03.03' n='3' type='scene'>
<head>Porphyrius, Dromo. Parrhesia.</head>
<lg>
<l>Si vera sunt quae dicis Dromo, pulcherrime</l>
<l>Hodie proce demus. DRO. Verissima Porphyri.</l>
<l>POR. Et tantum habent auctoritatis literae?</l>
<l>DRO. Habent. Vix verbis istuc consequi potest,</l>
<l>Quam summa eas susceperint reverentia.</l>
<pb id='s099'/>
<l>POR. Pulchre ita me amet Satanas. DRO. Quam capite cernuo</l>
<l>Etiam procul adoraverint. POR. Papae Dromo</l>
<l>Quam oboedienter. DRO. Etiam si carissimos</l>
<l>Iugulare parentes iussisset sanctissimus,</l>
<l>Se dixerunt obedire paratos. Nam eo</l>
<l>Iubente, facta alioqui vel turpissima,</l>
<l>Mera persuasum tenent esse <foreign lang='GR'>katorqw/mata.</foreign></l>
<l>PO. Papae quam Euangelice. DR. Iam oderunt Caesarem</l>
<l>Cane peius et angue. POR. Pie. DRO. Magnas turbas movent.</l>
<l>POR. Sancte. DRO. Caesare as quisque spirat glorias.</l>
<l>POR. Magnifice. Pammachium deinceps qui volet</l>
<l>Irritato. Non dubito quin palmarium</l>
<l>Mihi hoc futurum sit. Sic commovi omnia</l>
<l>Ex imis sedibus. Iam nunc ades Dromo,</l>
<l>Hanc Cathedram baiula, et ornatum tollito.</l>
<l>Ego coronam feram, ut eamus propere ad patrem.</l>
<l>DRO. Defessus sum currendo tam longam viam,</l>
<l>In omnes civitates et provin cias,</l>
<l>Nec tibi tamen videor fecisse satis, nisi</l>
<l>Etiam vix hausto spiritu aliud imperes,</l>
<l>Scilicet haec ferre, quae nullus asinus ferat</l>
<l>Vel Reatinus vel Arcas, sive Cappadox.</l>
<pb id='s100'/>
<l>Quin etiam ubi paveris impera (ut proverbium est)</l>
<l>PO. Amabo te Dromo. Non recuses quid piam</l>
<l>Hodie. Nonne vides ut succedunt omnia?</l>
<l>In messe metendum est et hibernis imbribus</l>
<l>Cessandum. Qui opportunitatem negligit,</l>
<l>Numquam rem faciet. Quare Dromo sis impiger</l>
<l>Hodie, posthac si vis annum sterte integrum.</l>
<l>DRO. Faciendum est propter Principem cui servio</l>
<l>Non equidem propter te. POR. Non curo, fac modo. DRO. Hui</l>
<l>Vix atlas tantam celi molem sustinet.</l>
<l>Da scipionem, ut me sustentem paululum.</l>
<l>POR. Accipe. Praeibo tu sequere. Ho Parrhesia</l>
<l>Quo tu sola? PAR. Illo ubi turbae sunt quam maximae</l>
<l>Et nova plurima. POR. Nobiscum ergo Parrhesia.</l>
<l>PAR. Quo isthaec fertis? POR. Romam. PAR. Quid illic agitur? POR. Hem</l>
<l>Nescis? PAR. Abfui aliquantisper, sed dic rogo</l>
<l>POR. Illuditur mundo, ut dicam paucissimis.</l>
<l>Illic et Aeoliae sunt turbarum omnium.</l>
<l>PAR. Recte, illuc ibo, et vobiscum si non grave est</l>
<l>Solam ambulare mulierem haud decet. POR. Veni.</l>
<pb id='s101'/>
</lg>
</div2>
<div2 id='NaPW.03.04' n='4' type='scene'>
<head>Pammachius, Porphyrius, Parrhesia.</head>
<lg>
<l>Vix post annum reverteris. POR. Eia Pammachi</l>
<l>Sanctissime Pater, Iram mitte. Negotia</l>
<l>Non eadem absolvuntur qua mandantur opera.</l>
<l>Est quod leteris, res ad affectum bene</l>
<l>Cessit. Dignus ego qui doner statua Pater,</l>
<l>Sic multa et magna brevi confeci practice.</l>
<l>PA. Non frustrabere te digno premio. PO. Dromo</l>
<l>Huc ad templi foros depone, et vade quo</l>
<l>Lubet. PAM. Quid hanc tecum ducis mulierculam?</l>
<l>Quid vult? POR. Parrhesia est. Contemplatum venit</l>
<l>Novas res et tuam adeo magnificentiam.</l>
<l>PAM. Recte. Verum ne sit molesta suadeo.</l>
<l>Novi Parrhesiae mores, etiam antea.</l>
<l>Praefracte solet arguere quidquid displicet.</l>
<l>Potesne silere mulier? PAR. Optime. In angulum hunc</l>
<l>Concedam, et digitum ori supponam meo.</l>
<l>PAM. Sic facito. Vide as, audias, non arguas.</l>
<l>PAR. Num hic est Satanae regnum? PAM. Quid ais? PAR. Nil equidem,</l>
<pb id='s102'/>
<l>Sed tussiebam. PAM. Mulier si verbum, Cave.</l>
<l>Tu Porphyri erigito cathedram. et subsellia</l>
<l>Disponito, parietes vestito purpura,</l>
<l>Aulaeis totum consessum cingito, solum</l>
<l>Insternito tapetibus, supra caput</l>
<l>Cadurcum immine at auro intertextum, Dein</l>
<l>Et sacros nobis exportato codices.</l>
<l>POR. Adsunt, soliumque tibi est paratum Persice.</l>
<l>PAM. Cortinas applica et extende, ut vestiar ego.</l>
<l>Da diadema triplex et capiti imponas meo.</l>
<l>POR. Sic hercle nulli maiestate cesseris.</l>
<l>Et ipse tuus Pater aspectus vel saxa vel</l>
<l>Asinos ad religionem atque fidem moverit.</l>
<l>Et nunc plane bos in quadra est argentea.</l>
<l>PAM. Hem quid dixti? POR. Quid? ut quadris inambules</l>
<l>Argenteis. PA. Dignus ego. PO. Oh nemo dignior.</l>
<l>PAM. Revolve nunc cortinas, ut viderier</l>
<l>Ab omnibus possim, et supremum me sciant</l>
<l>Cunctarum rerum moderatorem, qui vicem</l>
<l>Christi in terris gerat, cuius etiam in manu</l>
<l>Et regna dare et auferre semper sit situm.</l>
<l>PO. Deum immortalem, quanta ad hoc spectaculum</l>
<l>Confluxit multitudo populi tam cito?</l>
<pb id='s103'/>
<l>PAM. Pulchre. Nolim sic ornari ni a maxima</l>
<l>Mortalium viderer multitudine.</l>
</lg>
</div2>
<div2 id='NaPW.03.05' n='5' type='scene'>
<head>Porphyrius, Pammachius, <corr sic='Iulianus' resp='editor'>Iuliaanus</corr>, Nestor, Parrhesia.</head>
<lg>
<l>Vis ne ut proponam populo quae te digna sunt?</l>
<l>PA. Prorsus. Loquere quae iussi singula. PO. Faciam</l>
<l>Sed ita ut mei memineris. PA. Non mihi excides.</l>
<l>NE. Certe imperator. Numquam aliquod iter animo</l>
<l>Confeci iniquiore, atque hoc. Et si meum</l>
<l>Negotium ageretur, metalla ante foderem</l>
<l>Quam ut a viro tam indigno peterem gratiam.</l>
<l>IV. Tu Fortiter quidem, sed prudenter parum.</l>
<l>Non semper quod volumus, sed quod tempora ferunt</l>
<l>Et res humanae, facere Nestor convenit.</l>
<l>NE. Vide bis ipse in quod te praecipites malum.</l>
<l>IV. Bene ominare, res alioqui sunt malae.</l>
<l>Sed quid sibi vult haec turba? NE. Quid? Heu quid hoc novi?</l>
<l>Pammachius regali vestitus purpura?</l>
<l>IV. Ubi est? NE. Ah non vides idolum carneum</l>
<l>Tua tenentem sceptra? IV. O mala plusque Lemnia.</l>
<pb id='s104'/>
<l>Ab omni adoratur populo. NE. O stulte popule,</l>
<l>Ut ad speciem semper es intentus exteram.</l>
<l>En tibi quem contemnebas. IV. Et diademate</l>
<l>Est ornatus triplici. NE. Iure. Namque Aphricae</l>
<l>Asiae et Europae regnum tenet. Accede nunc.</l>
<l>Vellet tibi barbam pulchre. IV. In arctum cogimur.</l>
<l>Sed accedamus propius, ut quid praedicet</l>
<l>Auscultemus. PA. Libros expande Porphyri,</l>
<l>Ut adsit maior dicendis auctoritas.</l>
<l>Quaecumque enim dixeris, ex sacris ea libris</l>
<l>Profecta putabunt homines. PO. Ut pulchre sapis.</l>
<l>Audite omnes populi, dateque silentium.</l>
<l>IV. Ausculta Nestor. NE. Ambas aures arrigo.</l>
<l>POR. Ut cognoscatis quid sibi haec mysteria</l>
<l>Velint, iure ne fiant aut iniuria</l>
<l>Ne quis forte imperitus rerum aliter putet</l>
<l>De sede Apostolica quam conveniat, et in</l>
<l>Haereticam forte pravitatem corruat,</l>
<l>Atque putre membrum scindatur ab Ecclesia.</l>
<l>Quare omnes ad ea quae dicam animum advortite.</l>
<l>Christus Iesus Dominus noster, summam Petro</l>
<l>Potestatem solvendi atque ligandi dedit,</l>
<l>Ut et ligata in terris in caelis quoque</l>
<l>Essent ligata, solutorum eadem est ratio. Iam</l>
<pb id='s105'/>
<l>Romanam primus rexit ille Ecclesiam, et</l>
<l>Potestatem illam a cunctis orbis partibus</l>
<l>Romam transtulit, ut esset illa perpetim</l>
<l>Cunctarum Ecclesiarum et rectrix et caput.</l>
<l>Nec tantundem ullis concessum est Ecclesiis{21. dist. cap. in novo. Dist. 12. cap. Praeceptum cap. Non</l>
<l>decet. Et.. 24. q. A recta. Dist. 19. Sic oemps}</l>
<l>Quantum Romanae atque Petri successoribus.</l>
<l>Hoc scire magnopere prodest credentibus,</l>
<l>Ne forte aliud sibi constituere caput velint,</l>
<l>Atque Petri ita indignationem provocent,</l>
<l>Et mox in primis fidei errent exordiis.</l>
<l>Quid enim credent mortales, si ignoraverint</l>
<l>Cui sit credendum maxime prae ceteris?</l>
<l>Aut quem sequentur, illum si nesciverint</l>
<l>Qui cunctos absque errore possit ducere?</l>
<l>Aut quid habebunt certi, nisi ab illo didicerint</l>
<l>Qui certitudinis implet venis omnia?</l>
<l>Quapropter toto Christianus pectore,</l>
<l>Romanum discat observare Praesulem,</l>
<l>Ex quo doctrina manat omnis et fides,</l>
<l>Cui commissae sunt ad pascendum Christi oves,</l>
<l>Cui claves sunt caelorum regni traditae,</l>
<l>Qui etiam universalis cunctarum Gentium</l>
<l>Pater est et Doctor, et Patriarcha, et Episcopus,</l>
<l>Sine quo nulli potest salus contingere</l>
<pb id='s106'/>
<l>Ut autem isthaec probetis vera, non modo</l>
<l>Permultis Scripturarum testimoniis</l>
<l>Certum est (quae si recitare velim, non hic dies</l>
<l>Suffecerit) sed etiam ex hoc sciri potest.</l>
<l>Quod Deus illum, ut videtur in praesentia,</l>
<l>Pactolis totis et talentis Tantali,</l>
<l>Et splendida ornavit Salomonis gloria.</l>
<l>Ut non auctoritate solum polleat.</l>
<l>Prae ceteris orbis totius Episcopis,</l>
<l>Sed etiam Reges omnis praecellat opibus.</l>
<l>Abundat auro et argento atque purpura,</l>
<l>Et serico et gemmis, ut iam iure que at</l>
<l>Nec Rex, nec Caesar, nec Primas, nec Episcopus</l>
<l>Sed aliquis appellari terrestris Deus.</l>
<l>Quin etiam inter Faunos et Silvanos, locum</l>
<l>Primum obtinet sine omni controversia.</l>
<l>Unde potest colligi, nil esse ita splendidum</l>
<l>Aut ita sanctum in rebus profanis aut fide,</l>
<l>Quod splendor huius non obruat et sanctitas.</l>
<l>Et sic rebus in humanis, omnium parens,</l>
<l>Nil sanctius, nil dignius, nil altius,</l>
<l>Nil splendidius, nil melius, nil beatius,</l>
<l>Quam Romanum creavit Pontificem. Unde nec</l>
<l>Consueto debet Episcoporum nomine</l>
<pb id='s107'/>
<l>Deinceps appellari, sed nomen aliud</l>
<l>Admirandi concedat interiectio,</l>
<l>Papa vocetur, mundi solus miraculum.</l>
<l>Nec ab re. Quid enim aut est, aut dicit, aut facit,</l>
<l>Quod non quis dignum iudicet miraculo?</l>
<l>Hinc Satanam iratum habeat et apertos inferos,</l>
<l>Qui hoc nomen sibi deinceps usurpaverit,</l>
<l>Solus habe at, ut soli data est auctoritas{Dist. 12. de conser. dist. 3. ca. celebritatem Ca Haec est fides ca.</l>
<l>sequentia. 24. q. 1. 17. q. 4. Si quis sua dente}</l>
<l>Ligandi ac solvendi, et caelorum clavibus</l>
<l>Prae cunctis sublimatus est Episcopis.</l>
<l>Proinde hunc colite, huic parete in omnibus,</l>
<l>Hunc audite, et in hunc solum oculos intendite,</l>
<l>Ab hoc, si quid adhuc fidei deest, discite.</l>
<l>Christum audit, qui hunc audit, et huius sententiae</l>
<l>Divina ex tripode putanda sunt oracula.</l>
<l>Haec praefari libuit, ut esset omnibus</l>
<l>Qui Christiani esse volunt, quam notissimum</l>
<l>Quod, quantum, et quale haberent in mundo caput.</l>
<l>Iam ipsa capita et articulos fidei cognoscite.</l>
<l>Ante omnia edico vobis omnibus, ut ab</l>
<l>Haeretica quisque pravitate caveat. Et</l>
<l>Si quis e a iam tenetur, paenitentiam</l>
<l>Dignis agat operibus, ne pereat perpetim.</l>
<pb id='s108'/>
<l>Solet autem haeresis (ut et hoc sit vobis cognitum)</l>
<l>Tribus contingere modis. Et primo quidem,</l>
<l>Quum quis Papam esse negat Ecclesiae caput.</l>
<l>Deinde, si quis opiniones impias,</l>
<l>In Romanae sedis struxerit incommodum.</l>
<l>Postremo, si quis Scripturas aliter Sacras</l>
<l>Interpretando ausus fuerit, proponere,</l>
<l>Quam a sede Romana sit permissum. Neque</l>
<l>Enim evangelio nec Scripturis omnibus</l>
<l>Credendum est quidquam, neque aliqua est auctoritas</l>
<l>Si non Papae fuerint probatae calculis.</l>
<l>Si quis in harum haere sum aliquam forte ceciderit,</l>
<l>Vel errore animi, vel persuasus malicia,</l>
<l>Se caelesti et terrestri exurendum sciat</l>
<l>Igni, a Satanae etiam alienum esse gratia,</l>
<l>Et Romanas ipso facto indulgentias</l>
<l>Amisisse. Hinc etiam atque etiam cavete, ne</l>
<l>Animas perdatis vestras pravo dogmate.</l>
<l>Sed in his vestrum sit studium, quae nunc singula</l>
<l>Vobis proponam. Vos facite imis sensibus</l>
<l>(Res sunt haud quaquam spernendae) reponite.</l>
<l>Primo, quod ad Fidem attinet, omnes symbolum</l>
<l>Quod Apostolorum nuncupant, perdiscite.</l>
<l>In quo haud opus est, ut quis sit curiosior,</l>
<pb id='s109'/>
<l>Et articulos ad unguem velit expendere.</l>
<l>Nam facile curiosa hominum errant ingenia,</l>
<l>Et se putant scire quod ignorant maxime.</l>
<l>Vobis verba tenere satis est. Episcopis</l>
<l>Sensum relinquite, et nobis Doctoribus,</l>
<l>Quos explicatam habere fidem oportet, qui altius</l>
<l>Divina possunt speculari mysteria.</l>
<l>Secundo, Quia in Adami homines primi patris</l>
<l>Omnes peccavimus inobedientia</l>
<l>Ut nullus hominum caelum possit ingredi,</l>
<l>Deus misertus nostri misit filium,</l>
<l>Qui pro peccato originis faceret satis.</l>
<l>Et sic redempti ab illo peccato sumus,</l>
<l>Ut libera de inceps sit ad caelum via.</l>
<l>Tertio, Aliis quia etiam peccatis dein</l>
<l>Studemus, nec satis carni resistimus,</l>
<l>Ex hoc mundo rediens Servator ad Patrem,</l>
<l>Septem reliquit sacramenta credulis,</l>
<l>Quae ex opere operato suscipienti conferunt</l>
<l>Remissionem peccatorum apud Deum.</l>
<l>Quarto, Quum haud quaque sola iustificet fides,</l>
<l>Peccataque infinita sint mortalium,</l>
<l>Arbitrium nobis liberum dedit Deus,</l>
<l>Illius per quod impetrari gratia,</l>
<pb id='s110'/>
<l>Atque Decalogus impleri perfecte queat.</l>
<l>Illic facite quod in vobis est, tum Deus</l>
<l>Nulli vestrum suam negabit gratiam.</l>
<l>Quinto, In Sacramentis quis ordo sit et modus</l>
<l>Et finis observandus, scire convenit.</l>
<l>Nam Christus quum propere terris discesserit,</l>
<l>Haud comminisci solus quivit omnia,</l>
<l>Quae aut ad salutem aut ad decorem conferunt,</l>
<l>Sed multa Petro Petrique successoribus,</l>
<l>Statuenda, mutanda, et tollenda, traditis</l>
<l>Reliquit caelorum clavibus. Ut etiam ea</l>
<l>Tanque a Deo essent tradita, suscipienda sint.</l>
<l>Quare Baptismum Christi verbis tradere,</l>
<l>Nullis se dis Romanae annexis ritibus,</l>
<l>Ridiculum esset, et omnino absque capite fabula.</l>
<l>Nam haud verbis duntaxat abiguntur daemones,</l>
<l>Sed sale opus est, et Episcopali Chrismate.</l>
<l>Quae mirabiliter cuncti exhorrent Daemones.</l>
<l>Nec simplex nec quaevis sumatur aqvula, sed</l>
<l>Quae magnificis confecta sit ceremoniis.</l>
<l>Ne isthaec prorsus rebus inemptis constent sacra.</l>
<l>Sexto, quia Christus sub duplici specie, corporis</l>
<l>Scilicet et sanguinis, cenam instituens suam,</l>
<l>Non animadvertit oportere inter Laicos</l>
<pb id='s111'/>
<l>Atque Sacerdotes esse differentiam,</l>
<l>Nec, sanguinem ab imperita multitudine</l>
<l>Effundi posse, statuimus, ut populo altera</l>
<l>Species negetur, et una contentus abeat.</l>
<l>Uncti vero ambabus duntaxat gaudeant,</l>
<l>Ut sacrarum confectores rerum unici.</l>
<l>Qui etiam tamen, si se populo coniunxerint</l>
<l>Nec per se divina peragant mysteria,</l>
<l>Aut morbo, aut re alia praepediti qua piam,</l>
<l>A calice abstineant cum populo. Certum est enim</l>
<l>Panis sub specie contineri et sanguinem.</l>
<l>Deinde, Nec communionis amplius</l>
<l>Nec cenae Dominicae placet appellatio.</l>
<l>Sacrificium et Missa vocetur, quae mortuis</l>
<l>Vivisque ex opere operato cunctis impetret</l>
<l>Remissionem peccatorum apud Deum.</l>
<l>Verum, nec ad hoc solum applicetur Missa, sed</l>
<l>Pregnantibus, iter agentibus, venantibus,</l>
<l>Negotiantibus, uxores ducentibus,</l>
<l>Mare ingredientibus, atque tempestatibus</l>
<l>Oppressis, subveniat. Et nil incommodi</l>
<l>Usquam emergat, quod non Missa queat tollere.</l>
<l>Septimo, Homines quia tanta tenet infirmitas</l>
<l>Ut in multis omnes offendamus, dein</l>
<pb id='s112'/>
<l>Et peccatorum semper crescit sarcina,</l>
<l>Nec in solo Christi nomine pendet salus,</l>
<l>Neque fide sola contingit remissio,</l>
<l>Plurima vobis narrabo alexipharmaca,</l>
<l>(Inter quae Missa principem tenet locum)</l>
<l>Quibus cuncta aboleri peccata credite.</l>
<l>In primis, largas vobis indulgentias</l>
<l>Romanus pro argento donabit Pontifex.</l>
<l>Quibus non solum in hac vita magna scelera</l>
<l>Redimere possitis, et paruo maximam</l>
<l>Parare gratiam, sed etiam ab ignibus</l>
<l>Securi porsus reddi purgatoriis.</l>
<l>Quin, et bonis operibus gratiam licet</l>
<l>Et veniam peccatorum semper consequi.</l>
<l>Ieiuniis, vigiliis et chameuniis,</l>
<l>Afflictionibus et orationibus,</l>
<l>Eleemosynis et castigationibus,</l>
<l>Semper regni patuit caelestis ianua.</l>
<l>Quisque suis pro facultatibus Ecclesias</l>
<l>Iuvet, ut Sacerdotes pascantur pinguibus,</l>
<l>Illi pro vobis orabunt, illi gravem</l>
<l>Adversum vos iram poterunt avertere.</l>
<l>Qui, quo Deo sunt propiores, hoc facilius</l>
<l>Pro peccatis vestris possunt facere satis.</l>
<pb id='s113'/>
<l>Romanus etiam pater, ex cordis scrinio</l>
<l>Feturam vobis producet pulcherrimam,</l>
<l>Mille Monachorum formas, et centum ordines.</l>
<l>Qui castitate et vitae sanctimonia,</l>
<l>Mirifica religione et oboedientia,</l>
<l>Et paupertate o prorsus intolerabili,</l>
<l>Inexhaustum meritorum thesaurum parent,</l>
<l>Et longe plura agant quam praecepit Deus.</l>
<l>Unde haud sibi solum ex condigno atque congruo</l>
<l>Dei merebuntur favorem, sed etiam</l>
<l>Quod superest, in aliorum cedet commodum.</l>
<l>Ad eos igitur emptum merita contendite.</l>
<l>Quicumque vero a sancto ductus spiritu,</l>
<l>Illorum sese iunxerit collegio.</l>
<l>Mox omnium peccatorum veniam sciat</l>
<l>Se obtinuisse, haud minus quam si Baptismatis</l>
<l>Accepisset sacrum, Christive sanguine</l>
<l>Esset lotus. Adeo raso esse vertice,</l>
<l>Et veste stulta contegi, et fidem irritam</l>
<l>Humanis facere constitutionibus,</l>
<l>Supremo caelestique perplacet Patri.</l>
<l>Praeterea, non satis est vobis negotia</l>
<l>Cum vivis esse solis, nisi et a mortuis</l>
<l>Speretis sanctis auxilium atque gratiam.</l>
<pb id='s114'/>
<l>Quippe illi iam dudum soluti corpore,</l>
<l>Et faciem iugiter contemplantes Dei,</l>
<l>Mediatores vestri esse, et semper optimis</l>
<l>Deo vos commendare valent suffragiis.</l>
<l>Proinde ad eos peccati pressi pondere</l>
<l>Convertimini. Feriis nec non ieiuniis</l>
<l>Colite, invocate, adorate, atque maximi</l>
<l>Cuiusque nomen facite, ut cuique contigit</l>
<l>Et a Deo est commissa procuratio.</l>
<l>Aras illis struite, sacrificia facite,</l>
<l>Templaque in illorum consecrate nomine,</l>
<l>Statuas illorum honore afficite et imagines.</l>
<l>Attentiorem vestri quo curam gerant,</l>
<l>Quos tam occupatos in honore suo senserint.</l>
<l>At in primis Mariam observare discite,</l>
<l>Cui nil rerum potest negare filius.</l>
<l>In eam oculos defigite, et fiduciam</l>
<l>In eam omnem collocate. Omnis periculi</l>
<l>Eam habete spem, portumque et anchoram sacram.</l>
<l>Sit vita vestra, sit dulcedo maxima,</l>
<l>Sit adiutrix, sit advocatrix unica,</l>
<l>Ad eam stentoreis conclamate vocibus.</l>
<l>Ad eam devoto suspirate pectore.</l>
<l>In illius sinum animas vestras fundite.</l>
<pb id='s115'/>
<l>Cum illa praecipuum vestrum sit negotium.</l>
<l>Hoc quoque permagni refert scire, non eam</l>
<l>Divos loco in quovis velle dare gratiam.</l>
<l>Sed virtutem omnem certis addicere locis.</l>
<l>Iis praesertim in quibus ossa illorum cubant.</l>
<l>Illuc etiam a remotis orbis partibus,</l>
<l>Peregrinatum magnis sumptibus accurrite.</l>
<l>Remissionem ut impetretis criminum,</l>
<l>Et magnis caelum meritis liceat scandere.</l>
<l>Magna etiam iustificationis copia</l>
<l>Secundum magis et minus, in pecuniis</l>
<l>Sita est. Illis enim expugnantur omnia.</l>
<l>Datis numis, mox iustificatur impius.</l>
<l>Datis numis, praecepta cedunt omnia.</l>
<l>Datis numis, quae quisque vult facere licet.</l>
<l>Datis numis, Dei impetratur gratia.</l>
<l>Datis numis, merita et opera emuntur bona.</l>
<l>Datis numis, emuntur indulgentiae.</l>
<l>Datis numis, licet inferos evadere.</l>
<l>Datis numis, fugit ignis purgatorius.</l>
<l>Datis numis, folvuntur matrimonia.</l>
<l>Datis numis, frater sorori iungitur.</l>
<l>Datis numis, ius est parentes caedere.</l>
<l>Datis numis, votorum tollitur fides.</l>
<pb id='s116'/>
<l>Quare ad pecunias animos advortite.</l>
<l>Et nil refert quo tandem acquirantur modo.</l>
<l>NE. Quid haec tibi concio placet Caesar? IV. Tace.</l>
<l>PAR. Deus te cum doctrina isthac perdat tua.</l>
<l>POR. Quid gannis mulier? Nisi tacueris, mox tibi</l>
<l>Et os caputque fustibus dolabitur.</l>
<l>PA. Cur hanc loquacem adduxisti mulierculam.</l>
<l>Ut contiones interturbet optimas?</l>
<l>PO. Dico tibi mulier, si amplius te audivero.</l>
<l>IV. Audin, ut nil dicitur hic sine periculo?</l>
<l>PO. Et nil refert (inquam) quo acquirantur modo.</l>
<l>Sine illis nil Romana praestat curia.</l>
<l>Solet enim ex aliorum incommodis mortalium,</l>
<l>Sua (quod bene vertat) comparare commoda.</l>
<l>NE. Deum immortalem, quid putas? IV. Tace obsecro.</l>
<l>POR. Romanus praeterea constituit Pontifex,</l>
<l>Ut pro peccatorum venia, Veneris dic, et</l>
<l>Aliis diebus quadraginta et noctibus</l>
<l>Et singula quaque anni parte, et vigiliis</l>
<l>Complurium festorum, a lacte et carnibus</l>
<l>Et ovis, magna abstineant observantia,</l>
<l>Qui Romanis volunt gaudere gratiis.</l>
<l>Et certe furto quatuor abegisse equos,</l>
<pb id='s117'/>
<l>Et hominem occidisse, facile redimi potest,</l>
<l>Sed tempore vetito gustasse caseum,</l>
<l>Aut ovum aliquod, aut pullum gallinaceum,</l>
<l>Omnemue carnem, ut peccatum est gravissimum,</l>
<l>Ita etiam difficilime dimitti potest.</l>
<l>Quapropter Pontificis Romani dogmata,</l>
<l>Mosaicis tabulis longe praeferenda sunt.</l>
<l>Quid enim sunt Moses et Prophetae et Apostoli</l>
<l>Ni Christi illos probaverit vicarius?</l>
<l>Secreta quoque debet fieri confessio.</l>
<l>Contritioque prius deinde satisfactio.</l>
<l>Praecipua in peccatis Alexipharmaca.</l>
<l>Quibus peccata indubie cedunt maxima.</l>
<l>PAR. <foreign lang='GR'>tou= xristou= d' ou)dei\s lo/gos.</foreign> POR. Hem Christum nominas?</l>
<l>Cave inquam, ut Christum mulier post hac nomines.</l>
<l>Quid ego tibi multa dicam? Si verbum amplius.</l>
<l>Hoc tamen observan dum in quibus dam casibus,</l>
<l>Quod non cuiusuis valeat absolutio,</l>
<l>Nisi Episcopalis consulatur dignitas,</l>
<l>Et <foreign lang='GR'>au)tokra/twr</foreign> ipsus petatur clavium.</l>
<l>Praeterea, Si quis instigante Diabolo</l>
<l>Interdiu noctuve malis operam artibus,</l>
<l>Furtis, rapinis, et scortationibus</l>
<pb id='s118'/>
<l>Dederit, is mox quantum potest Ecclesias</l>
<l>Adeat, et aquae aliquot sacratae guttulis</l>
<l>Se lustret, vel salis adiurati aliquid voret,</l>
<l>Quod est reme dium adversus peccata efficax.</l>
<l>Et Diabolo venenum praesentissimum.</l>
<l>Sic minima opera peccata possunt dilui.</l>
<l>Postremo. Si quis in omni vita, sceleribus</l>
<l>Ita studuit, ut omnes numeros impleverit,</l>
<l>Iamque vocat mors, et anima timet periculum,</l>
<l>Haud quaquam se adflictet nec desperet miser,</l>
<l>Nam est via, qua etiam damnatis possit consuli, et</l>
<l>Anima ex ipsis trahi inferorum faucibus.</l>
<l>In primis Pontificis diploma redimat, et</l>
<l>Potestatem experiatur summam clavium.</l>
<l>Dein Monachorum (quos creabo) gratiam</l>
<l>Emat, ut pro peccatis permutent bona opera,</l>
<l>Illi eius suscipiant peccata scilicet,</l>
<l>Et contra eum bonis exornent operibus.</l>
<l>Neque dubium est, quin talis permutatio,</l>
<l>Apud supremum rata habeatur iudicem.</l>
<l>Neque Monachis, etiam ex peccatis maximis</l>
<l>Quidque formidandum est discriminis. Nihil</l>
<l>Satanae cum illis propter vestem est negotii.</l>
<l>Conducatur Missarum magna copia,</l>
<pb id='s119'/>
<l>Psalteriorum quoque vis comitetur animam.</l>
<l>Moriens etiam ad arcendos poterit Daemones,</l>
<l>Cinere multo et aquis conspergi lustralibus,</l>
<l>Atque dein Franciscana veste contegi,</l>
<l>(Quam paulo post qua forma sit videbitis)</l>
<l>Et longa efferri pompa. Quin et funebres</l>
<l>Multo sint ante constitutae naeniae.</l>
<l>Pulsentur nolae, animarum habeantur balnea.</l>
<l>His factis nulli umquam desperanda est salus.</l>
<l>His factis Satanas luget et gaudent Angeli.</l>
<l>His factis summa moventur atque infima</l>
<l>Ut peccatori cooperentur in bonum.</l>
<l>Licet et vobis ipsis alios fingere modos</l>
<l>Ad expianda peccata. Rose as preces,</l>
<l>Periammata, exorcismos, et alia plurima, ut</l>
<l>Pereundi in peccatis nulla sit occasio.</l>
<l>Poteritis facile peccatis resistere,</l>
<l>Arbitrii liberi intellectis viribus.</l>
<l>Quibus haec quae dixi possunt omnia perfici.</l>
<l>Romano duntaxat obedite Episcopo,</l>
<l>Illius ea fide suscipite dogmata,</l>
<l>Ut si aliud vel de caelo docuerit Angelus,</l>
<l>Anathema sit vobis et abominatio.</l>
<l>Quo pacto semper caeli vobis ianua</l>
<pb id='s120'/>
<l>Patebit, semper aderunt indulgentiae,</l>
<l>Semper vos pater in cordis habebit scrinio,</l>
<l>Nec umquam eius vos destituet benedictio.</l>
<l>Haec sunt quae Christianos scire convenit,</l>
<l>Ut cognoscant se habere caput et Episcopum,</l>
<l>Cui nullus sit similis doctrina et nomine.</l>
<l>Certe sacrorum singularis artifex.</l>
<l>Fidei genitor, et ceremoniarum regula.</l>
<l>Unde etiam triplici est ornatus diademate,</l>
<l>Vestitus auro et argento atque purpura,</l>
<l>Ut quasi sol omnes illuminet Ecclesias.</l>
<l>PAR. Ha ha ha, per elegans illuminatio.</l>
<l>POR. Rides mulier, et haec subsannas omnia?</l>
<l>An haeretica divexat temalicia? PA. Quin</l>
<l>Extrahas hanc mulierem per capillos Porphyri</l>
<l>Pugnis in os ingestis? PAR. Sanctissime Pater</l>
<l>Meae loquacitati des veniam obsecro.</l>
<l>Magis ero muta quam piscis. Mi Porphyri</l>
<l>Parce precor. Si quidquam post hac occidito.</l>
<l>PA. Si fallis mulier, ut fefellisti hactenus,</l>
<l>Facto ipso eadem te suscipiet sententia.</l>
<l>Dimitte Porphyri. Cave ut quid grunnias.</l>
<l>PAR. Sic facite rogo sanctissimi patres. PO. Pater</l>
<l>Iam nunc imperii fundamenta iacta sunt.</l>
<pb id='s121'/>
<l>Per me, ut iussisti. Nunc tu aedifices quae iubet.</l>
<l>Qui non pareat opinor esse neminem.</l>
<l>PAM. Pulchre. Creaturas ego creabo novas.</l>
<l>Creare ne soli relinquatur Deo.</l>
<l>Exoriantur cito mei regni Cardines.</l>
<l>POR. Papae. Quid isthuc? Orti sunt et tam cito. Haec</l>
<l>Divina est vis. Ad verbum parent omnia.</l>
<l>PAM. Producat doctrina mea Monachorum ordines</l>
<l>Tonsos et intonsos, pullos et candidos.</l>
<l>Mixtique coloris, pauperes et divites,</l>
<l>Cinctos et discinctos, pelliceos, laneos,</l>
<l>Et lineos, Epicuraeos et Stoicos.</l>
<l>POR. Produxit. Hercule novum ranarum genus</l>
<l>Quod vino (ut video) delectatur non aquis.</l>
<l>PAM. Pariat doctrina mea Canonicos nobiles,</l>
<l>Qui canibus et equis Romanam doceant fidem.</l>
<l>POR. Adsunt. Oh quam pingues et ventre turgido.</l>
<l>PAM. Aedificentur praelargis templa sumptibus.</l>
<l>Monasteria, sacella, in cunctis angulis,</l>
<l>Agris, vicis, domibus, castellis, urbibus,</l>
<l>Magna auri et argenti struantur copia.</l>
<l>PO. Facta video. O Deum immortalem, numque ego</l>
<l>Tantam apud homines putassem vim esse pecuniae,</l>
<l>Quae tam splendida, tam sumptuosa condere</l>
<pb id='s122'/>
<l>Posset. Nec ulla alia effecissent dogmata,</l>
<l>Quae tua doctrina et verbum adeo effecit tuum.</l>
<l>PA. Effodiantur divorum relliquiae, osculis</l>
<l>Honorentur, gemmis tegantur lucidis.</l>
<l>PO. Fit. Certe Deus aliquis es, sic verbo omnia</l>
<l>Potes, sic prompti homines sunt ad ea quae iubes.</l>
<l>PA. Divis ponantur statuae, pingantur imagines,</l>
<l>Appareant animae, fiant miracula.</l>
<l>PO. Cessa rogo, et die quiesce septimo.</l>
<l>Equidem Satanas creaturas has mirabitur.</l>
<l>Neque enim, certo scio, illas posset fingere,</l>
<l>Quantumvis sit sapiens longaevusque artifex.</l>
<l>PA. Vellem Satanas adesset, et isthaec cerneret.</l>
<l>Curret Dromo et advocet. PO. Curre. Haec oportuit</l>
<l>Non audiente dixisse populo Pater.</l>
<l>PA. Prae gaudio ubi sim ne scio, videns mea</l>
<l>Nova toreumata. Nimia delinquunt gaudia.</l>
<l>PO. Unum tamen in creando Pater oblitus es.</l>
<l>PAM. Quid illud? POR. Quid? Nullum creasti Caesarem.</l>
<l>NE. Hem Caesarem nominat. IV. Ademus. Vix apud</l>
<l>Me sum nova isthaec intuens et audiens.</l>
<l>PA. Recte mones. Creabo. PO. Non licet Pater</l>
<l>Creatorem ultra sex dies aliquid novi</l>
<pb id='s123'/>
<l>Creare. PAM. Quid ergo faciam? POR. Quae creata sunt</l>
<l>Auge. Ex Principibus aliquem institue Caesarem.</l>
<l>Multi sunt Caesaris, qui quaerant glorias.</l>
<l>NE. Audis isthaec? IV. Audio. Festina progredi</l>
<l>Cubito obstantes arceto. PA. Quem creem voca.</l>
<l>PO. Audite, silete. Hesternum nostis Caesarem</l>
<l>Divina auctoritate trusum ad inferos.</l>
<l>Quare si quis vestrum Caesaris ambit locum,</l>
<l>Procedat, et Papae osculetur calceos.</l>
<l>Multi procedunt, ut dixi. NE. Audi Porphyri.</l>
<l>Licet ne paucis alloqui Patrem? PO. Haud scio,</l>
<l>Sed explorabo. Caesar adest, et te Pater</l>
<l>Conventum expetit. PAM. Abeat. Non audiam. PO. Ah Pater</l>
<l>Non ita facias. PA. Sulpur olet et fulmen Iovis.</l>
<l>PO. Audi duntaxat. Si non optata loquitur</l>
<l>Decreta manent. Fortassis faciet quae cupis.</l>
<l>Arcus tendi potest quantum vis scilicet.</l>
<l>PA. Persuasisti. PO. Vix impetravi. Accedite.</l>
<l>NE. Beatissime Pater. IV. Loquere mollissimis.</l>
<l>NE. Quae nuper inter vos habita est contentio</l>
<l>Super aliquibus rebus Romanae Ecclesiae</l>
<l>Concedendis, quas (ut tum erat sententia)</l>
<pb id='s124'/>
<l>Te urgente Caesar noluit concedere,</l>
<l>In quod malum evaserit hic declarat dies.</l>
<l>Nam pauca Caesar dum voluit defendere,</l>
<l>Nec Episcopalis quae sit vidit dignitas</l>
<l>Omne imperium te iudicante perdidit.</l>
<l>Nec imperium modo, sed etiam quod maius est</l>
<l>Romanis cunctis est privatus gratiis,</l>
<l>Et e Christicolarum eiectus consortio,</l>
<l><corr sic='?' resp='aeternis'>Eternis </corr>etiam addictus est incendiis.</l>
<l>Et iure fortassis (quid enim isthuc disputem?)</l>
<l>Quod tunc et nos et ipsum fugit Caesarem.</l>
<l>Etenim si scivisset, quid verbis est opus?</l>
<l>Haud quaquam esset tam aequas aversatus preces.</l>
<l>Quod ex aliis Pater potes cognoscere,</l>
<l>In quibus erga te illius est humanitas</l>
<l>Et ut opinor, facilitas perspecta omnibus.</l>
<l>Hic durior fuit, et erravit maxime</l>
<l>Christi in terris exasperans vicarium,</l>
<l>Et Apostolicis non annuens conatibus.</l>
<l>Factum fatetur, et fecisse paenitet.</l>
<l>Neque tantum errorem esse putat, ut sententiae</l>
<l>Tam horribili subiace at, nec dimitti queat.</l>
<l>Quis enim est hominum qui non peccet? Qui non ruat?</l>
<pb id='s125'/>
<l>Errare, a vulua ipsa agnatum est mortalibus.</l>
<l>Boni tamen resipiscunt paenitentia,</l>
<l>Quum ceteri suis pereant erroribus.</l>
<l>Quare etiam Caesar huc (beatissime pater)</l>
<l>Ad te supplex venit, peccatorum petens</l>
<l>Remissionem et veniam, et se totum tibi</l>
<l>Subiciens, ut decretum retractes tuum,</l>
<l>Eumque in pristino ma nere sinas gradu,</l>
<l>In quem haud dubitat se constitutum ese a Deo.</l>
<l>Et si quid umquam tibi concessit gratiae,</l>
<l>Si quid Dei opitulatus est ecclesiae,</l>
<l>Id repetit beneficii. Nec spes enim habet mala</l>
<l>Te non fore duriorem, nec clementiam</l>
<l>Quam Christianis dedit ipse, in se claudier.</l>
<l>PA. Responde Porphyri, ut Papalis dignitas</l>
<l>Requirit. PO. Romanus non solum Pontifex</l>
<l>Omni praeest ecclesiastico ordini,</l>
<l>Sed cunctis etiam Principibus et Regibus</l>
<l>In caput est (ne quis erret) factus a Deo.</l>
<l>Quid enim non obtinet potestas clavium?</l>
<l>An qui caelum potest vel verbo claudere,</l>
<l>Idem Principibus non claudat provincias?</l>
<l>Aut, cui rerum est commissa spiritualium</l>
<l>Cura, idem haud possit statuere de carnalibus?</l>
<pb id='s126'/>
<l>Quia igitur Caesar ausas est contendere</l>
<l>Adversus hanc auctoritatem clavium,</l>
<l>Nec debitam exhibuit reverentiam patri,</l>
<l>Ceterum in hereticam pravitatem corruit,</l>
<l>Divino ab imperio est deiectus fulmine.</l>
<l>Indignum quippe ut Christianis imperet,</l>
<l>Qui Christianorum haud honorat praesulem.</l>
<l>Depositus est. Habeat. Et discat Episcopos</l>
<l>Privatus honore afficere, quos contempsit in</l>
<l>Imperio. Cedat digniori, qui sciat</l>
<l>Se suaque omnia Papae pedibus substernere.</l>
<l>NE. Quid nunc agimus? IV. Insta etiam atque etiam ut impetres,</l>
<l>Quae iusserit omnia me facturum dicito.</l>
<l>NE. Beatissime pater. Nequaque supplices</l>
<l>Averseris. Neque enim istuc agere solet Deus.</l>
<l>Recipit peccatores qui se converterint,</l>
<l>Dicitque de conversis gaudere angelos.</l>
<l>Quando quidem igitur tu illius agis vicarium,</l>
<l>Ne sis in danda venia inexorabilis.</l>
<l>Talem te cunctis exhibeto iudicem,</l>
<l>Qualem te peccante Deum fore desideres.</l>
<l>Si quidque hactenus ignoravit Caesar, suo</l>
<l>Iam praesenti satis didicit periculo.</l>
<l>Melius deinceps sapiet, morem in omnibus</l>
<pb id='s127'/>
<l>Gerendo Episcopis, Romano maxime.</l>
<l>Nec temere umque posthac Camarinam moverit.</l>
<l>Quin iam paratus est facere quae iusseris</l>
<l>Omnia, quod an alius aliquis tibi fecerit</l>
<l>Nondum constat. Potest enim institui novus,</l>
<l>Qui pro beneficiis te affligat maxime.</l>
<l>PA. Huc Porphyri. Faciunda puto quae postulat.</l>
<l>Tamen sub illis (quas scis) conditionibus.</l>
<l>Eas illi propone singulas, Dein</l>
<l>Adactus iureiurando, se perpetim</l>
<l>Meas observaturum leges spondeat.</l>
<l>PO. Audi Caesar. Sanctissimus in Christo pater</l>
<l>Ex multis causis supplices tuas preces</l>
<l>Dignatur exaudire, quamvis quid aliud</l>
<l>Tua effrenis meruisset contumacia.</l>
<l>Posset enim ex lapidibus his creare Caesares,</l>
<l>Et ab oriente in occidentem, a meridie</l>
<l>In aquilo nem imperii locum pervertere.</l>
<l>Tu tamen ut sentias, quam dignus sit Dei</l>
<l>Vicarius in terris, et misericordia</l>
<l>Deum aemuletur, dat veniam erratis tuis.</l>
<l>Revocatque ex inferis, si conditionibus</l>
<l>(Quas audies) ad parendum animum induxeris</l>
<l>NE. Propone, parebit procul dubio, Nisi</l>
<pb id='s128'/>
<l>Caesar aliud vis? IV. Nequaque. Parebitur.</l>
<l>PO. Quod peccasti, aliter Caesar dimitti nequit,</l>
<l>Nisi te hic pronum super terram prostraveris,</l>
<l>Quo te plane humiliatum pater intelligat.</l>
<l>NE. En principium, ut dixi tibi. IV. Quid faciam aliud</l>
<l>In arctum compulsus? Detrectare nequeo.</l>
<l>PA. Super Aspidem Basiliscumque ambulabis, et</l>
<l>Conculcabis Leo nem et Draconem. IV. Haud tibi</l>
<l>Hunc tribuo honorem, sed Petro. PA. Et mihi et Petro</l>
<l>PAR. Vah homines impii, summum mundi caput</l>
<l>Pedibus conculcant. Te Deus piaculum</l>
<l>Exterminet, ut illudis hominibus et Deo.</l>
<l>PA. Eice mox mulierem multatam pessime,</l>
<l>Os collinito stercore, vel si mavis luto.</l>
<l>PAR. Quin mittis me pessime, tuasque res agis?</l>
<l>Heu etiam verberat, et faciem pingit luto.</l>
<l>Hem proditor, nebulo, sycophanta, carnifex.</l>
<l>PO. Abi in malam rem haeretica Viclevitica.</l>
<l>PAR. Olim sceleste mihi poenas dabis, nisi</l>
<l>Omnis prorsus periit iustitia apud Deum.</l>
<l>PO. Nunc Caesar conditiones pacis accipe.</l>
<l>Credis Papam summum esse ecclesiae caput?</l>
<l>Dic credo. IV. Credo. PO. Credis decreta illius</l>
<l>Divini verbi habere vim, nec quippiam</l>
<pb id='s129'/>
<l>Errare posse? IV. Credo. PO. Credis cum supra</l>
<l>Patres et concilia esse, et posse a nemine {Extrade Concess. pre. Pro posuit. Et de Appel. Ut debitus Cle.</l>
<l>past ad finem de sente. et re iudi. Constantinus c. 16. Distin. Extrade iu. cap. 3 Extrade Ro. Ecc. ca. Sin.}</l>
<l>Aut iudicari aut damnari mortalium?</l>
<l>IV. Credo. PO. Credis Papam imperii heredem esse, nec</l>
<l>Valere Caesarem absque eius sententia?</l>
<l>Dic credo. IV. Credo. PO. Ex his iam pater intelligit</l>
<l>Te esse orthodoxum nullaque infectum haeresi.</l>
<l>Vis igitur illius parere dogmatis?</l>
<l>Dic volo. IV. Volo. PO. Vis regionem Tusciae et Petri</l>
<l>Patrimonium restituere, et defendere,</l>
<l>Si quis regum illud invaserit aut Principum?</l>
<l>IV. Volo. PO. Vis dominium Romae illi concedere,</l>
<l>Ut Constantini postulat donatio,</l>
<l>Nec Romam nisi vocatus advenire, nec</l>
<l>Dimissus hic haerere diu, ceu in domo</l>
<l>Aut urbe aliena? IV. Volo. PO. Vis res Ecclesiae,</l>
<l>Episcoporum investituras, Pallia,</l>
<l>Abbatias, Praelaturas, et negotia</l>
<l>Ecclesiastica, in universum cedere</l>
<l>Romano Pontifici et aliis Episcopis?</l>
<l>IV. Volo. PO. Vis Papam, ut tuum tuorumque dominum</l>
<l>Agnoscere? Dic volo. IV. Volo. PO. Vis Ecclesiae</l>
<l>Hostes et haereticos pro summis viribus</l>
<l>Extirpare, et in omni imperio proscribere?</l>
<pb id='s130'/>
<l>IV. Volo. PO. Vis comitia nulla habere Principum,</l>
<l>Nisi legatus Pontificis intersit? IV. Volo.</l>
<l>PO. Vis nihil in imperii rebus concludere</l>
<l>Aut ordinare, sine Papae summa manu?</l>
<l>IV. Volo. PO. Haec sunt capita Caesar, pro quibus tibi</l>
<l>Erratorum veniam dabit sanctissimus.</l>
<l>Et gratia in priorem restituet locum.</l>
<l>Si illa igitur tibi sunt cordi, nullaque fictio</l>
<l>Subest, fac iureiurando affirmes fidem.</l>
<l>Nequando gratiae huius paeniteat patrem</l>
<l>NE. Qui equum usque ad ferreos voravit calceos,</l>
<l>Facile et tantum ferri poterit consumere.</l>
<l>IV. Pacis supra scripta capita ut recitata sunt</l>
<l>Iuro tibi Papae per patrem et filium</l>
<l>Et spiritum sanctum, me ex animo et firmiter</l>
<l>Sentire, cunctaque facturum firmissime.</l>
<l>PO. Accede iam et patris osculare calceos.</l>
<l>Quod Regibus cunctis est signum gratiae.</l>
<l>Et merito omnibus est gaudendum, si digitulo</l>
<l>Tantam uno possint sanctitatem tangere.</l>
<l>PA. Iam nunc fili iuris iurandi esto memor.</l>
<l>Atque deinceps nostris pareto iussibus.</l>
<l>IV. Dabo equidem operam pater. PA. Abito nunc ad tuos</l>
<pb id='s131'/>
<l>Mox ego cunctis Principibus atque subditis</l>
<l>Isthaec foedera scribam, ut te agnoscant Caesarem, et</l>
<l>Priores literas esse sciant irritas.</l>
<l>IV. Recte. Vale igitur. PA. Abi feliciter. IV. Tibi</l>
<l>Gratiam habeo Porphyri, pro isthac opera tua,</l>
<l>Et tibi lubens bene faxim. NE. Oh subigas in crucem.</l>
<l>PO. Equidem Caesar agere gratias nihil est opus,</l>
<l>Libenter soleo tuis operam dare commodis.</l>
<l>IV. Veni Nestor. NE. Tenebris perpetuis hic dies</l>
<l>Involvatur. Adeo invisa dedit omnia.</l>
<l>Audire impia, et horrenda fecit cernere.</l>
<l>Dominantur serui, at sanguis nobilissimus,</l>
<l>Scabellum servilis capitis conspectus est.</l>
<l>Isthaec ante veritus sum Caesar. Heu mihi</l>
<l>Cur non interea in inferorum faucibus</l>
<l>Egi, ne testis et spectator fabulae</l>
<l>Tam inauditae essem? Imperium ab equis (quod dicitur)</l>
<l>Ad asinos descendit. IV. Sat est Nestor. Tace.</l>
<l>Et istuc facinus in Melampygum incidet.</l>
<l>Omnia tulit, fert atque feret longus dies.</l>
</lg>
</div2>
<div2 id='NaPW.03.06' n='6' type='scene'>
<head>Porphyrius, Pammachius, Satanas, Planus.</head>
<lg>
<pb id='s132'/>
<l>Bellus profecto homo sum. Mihi etiam gratiae</l>
<l>Aguntur plurimae summa pro iniuria.</l>
<l>PA. Fortasse tibi cum plurimis hoc est datum,</l>
<l>Ut ab amicis et inimi cis gratiam ineas</l>
<l>PO. Sic censeo. Sed vides ne in quem per me locum</l>
<l>Sis evectus. Satanae commendavi, et tuas</l>
<l>Virtutes feci ut essent acceptabiles,</l>
<l>Meis consiliis iuvi, nil mihi sed tibi</l>
<l>Quaerens omnia, pedibus subieci Caesarem, et</l>
<l>Per me assecutus es quae sunt carissima,</l>
<l>Ut nomen inter magnos habeas maximum.</l>
<l>Quid pro tantis mihi retribues sudoribus?</l>
<l>PA. Multa satis, si quidem tulerit occasio.</l>
<l>Nunc cardinum sis primus. Veneris tibi</l>
<l>Episcopatus, et quidquid animo lubet,</l>
<l>Per me licebit, et favebit Delia.</l>
<l>SA. Euge socii. Neque ante vincula quippiam</l>
<l>Melius successit, nec ego neque vos talia</l>
<l>Ante hac umque efficere potuimus. Sed Dromo</l>
<l>Pammachium etiam heroica fecisse praedicat.</l>
<l>PLA. Credo. SA. Sed eamus ad eu exploratum omnia.</l>
<l>PLA. Sequimini omnes. PO. Placet pater venatio.</l>
<l>Ferae pingues solent esse in Germania,</l>
<l>Illic primum tendam casses. PA. Phy, si placet</l>
<pb id='s133'/>
<l>Legatus sis meus a latere in Germania.</l>
<l>PO. Placet. Si magni ponderis indulgentias</l>
<l>Simul dederis. Mirum quam iners ille populus</l>
<l>Quaeritet et delectetur indulgentiis</l>
<l>PA. Vel plaustrum onustum tecum infer. Bene habet si ea</l>
<l>Cupiunt quibus Romana abundat curia</l>
<l>Novum hoc erit aucupium. Sed Satanas introit.</l>
<l>Nihil est iam quod malim. SA. Sane te Pammachi</l>
<l>Geris magnifice. Sed qui tibi principia habent?</l>
<l>PA. Ad affectum Princeps succedunt omnia.</l>
<l>SA. Gaudeo. Nemo tibi restitit? PA. Audeat aliquis.</l>
<l>SA. Pulchre profecto. At o terra et Stygia palus,</l>
<l>Quis huius est creationis artifex?</l>
<l>PA. Ego. SA. Tu? PA. Ego inquam. Sa. Non sum falsus Porphyri.</l>
<l>PO. Minime Princeps. Divinum hunc obtines virum.</l>
<l>Atque id magis scires, si praesens omnibus</l>
<l>Interfuisses. Verbo sunt facta omnia.</l>
<l>SA. Quid ais? Est verum Pammachi? PA. Verissimum</l>
<l>Tantae sum auctoritatis, et sic soleo. SA. Vah</l>
<l>Vix decimam partem mihi narravit Dromo. Adeo</l>
<l>Arrident cuncta, meraque sunt miracula.</l>
<l>Sed quaeso te, cuius creasti gratia?</l>
<pb id='s134'/>
<l>Ipso etiam espectu delector. De singulis</l>
<l>Quid habeant utilitatis dicito rogo.</l>
<l>PA. Isti sunt (Princeps) regni nostri cardines,</l>
<l>Ad hoc facit, ut tibi perinde ut ego serviant.</l>
<l>Quae in rem tuam sint consulant, Provincias</l>
<l>Expilent. Decreta tua seruent perpetim.</l>
<l>Et si quis post me Papa a te desciscere</l>
<l>Voluerit, prohibeant, resistant, arguant,</l>
<l>Venenis semper ad hoc paratis obruant.</l>
<l>SA. Necessarium opificium. PA. Quos rasos vides</l>
<l>Aliis atque aliis pennis vestitos, genus</l>
<l>Humile quidem videntur, sed habent maximam</l>
<l>Inregno promovendo vim et potentiam.</l>
<l>Eos cunctis in scandalum feci hominibus,</l>
<l>Ut fictis mundo illudant relligionibus,</l>
<l>Et meritorium apud eos habeantur nundinae.</l>
<l>Ipsi spernant Christum, doceantque spernere.</l>
<l>De viribus summe suis superbiant,</l>
<l>Meique sacra sint Papatus anchora,</l>
<l>Et ad converrendas undique predas canes.</l>
<l>SA. Ha ha he. Melius ipse haud potuissem fingere</l>
<l>PA. Quid referam singula? Relliquiae, templa, statuae</l>
<l>Canonici illi inversis pellibus, imagines,</l>
<l>Animarum spectra, monasteria, miracula,</l>
<pb id='s135'/>
<l>Et si quae alia me a peperere dogmata,</l>
<l>Hoc faciunt, ut Christi obscuretur gloria,</l>
<l>Aliisque viis mortales caelum scandere,</l>
<l>Nitantur, doctrinaque tollatur sanior.</l>
<l>SA. Pulcherrime isthaec cogitas prae ceteris</l>
<l>PA. Et de tota fide nil sis sollicitus, ac</l>
<l>Quo pacto populus ad verbum pareat tibi.</l>
<l>Effecta credito, si postrema exordio</l>
<l>Respondeant. SA. Admiror virtutem tuam.</l>
<l>In his quae cerno, Pammachi, neque timeo</l>
<l>Peiorem te fore, sed industrium magis</l>
<l>Exspecto, ut beneficiis meis respondeas.</l>
<l>Isthaec ad opprimendam Christi gratiam</l>
<l>Satis esse video, Sed quid ais de Caesare?</l>
<l>PA. His ipsis (Princeps) illum pressi calceis,</l>
<l>Et in mea iuravit verba ante paululum</l>
<l>Quam tu venires. SA Oh salui sumus undique</l>
<l>Nam et in Asia res bene cecidit ducibus. PA. Ais?</l>
<l>Quo pacto obsecro? Vix hac mea felicius.</l>
<l>SA. Feliciter satis, ut ipsi narrant duces.</l>
<l>Vera ne sunt Plane, quae narrasti facta? PLA. Res</l>
<l>Ipsa docebit, Princeps, nil esse verius,</l>
<l>SA. Dic etiam illis. PLA. Dicam, et compendio quidem.</l>
<l>Bellatorem et prophetam suscitavimus</l>
<pb id='s136'/>
<l>Mahumetem nomine, qui novam Christi fidem</l>
<l>Evertit, odit, et dissipat Ecclesias,</l>
<l>Ut Christianos in Asia vix quindeam</l>
<l>Repperias, sanae doctrinae prorsus nihil.</l>
<l>SA. Audis hoc? PA. Magnum hercule. SA. Nunc non me paenitet</l>
<l>Fuisse aliquantisper vinctum, et vix denique</l>
<l>Solutum, quum me tanta haec excipiunt bona.</l>
<l>Nihil queror. Iam altum licebit stertere,</l>
<l>Nec Christus amplius erit formidabilis.</l>
<l>Sed agite omnes. Tantarum rerum <foreign lang='GR'>e)pini/kion</foreign></l>
<l>Triumphemus, tropaeumque erigamus, et</l>
<l>Haec magna in iubilo celebremus gaudia.</l>
<l>Ut inde virtus excitetur omnium,</l>
<l>Isthaec tueri parta, et maiora parere.</l>
</lg>
</div2>
</div1>
<div1 id='NaPW.04' n='4' type='act'>
<head>Actus Quartus</head>
<div2 id='NaPW.04.01' n='1' type='scene'>
<head>Parrhesia. Veritas.</head>
<lg>
<l>Vere dictum est. <foreign lang='GR'>sigh=s a)ki/ndunon ge/ras</foreign></l>
<l>Deorum mundo acceptiorem neminem</l>
<l>Harpocrate esse reor, sic vult laudari sua,</l>
<l>Sic absque contradictione suae accipi.</l>
<l>Ego quia vix mussavi, tuberibus mihi</l>
<pb id='s137'/>
<l>Caput effloruit, evulsi etiam miserae pili,</l>
<l>Facies deturpata luto. Haec refero praemia.</l>
<l>O impios sophistas, scelerata capita,</l>
<l>Hoccine docere vos, et tanta audacia</l>
<l>Agere, ut linguas coherceatis omnium?</l>
<l>VE. Hem Parrhesia, quid istuc ornatus rogo?</l>
<l>Num lapsa es alicubi in lutum? PAR. Nequaque hera</l>
<l>Hunc mundum mihi sophistarum affixit cohors.</l>
<l>VE. Quapropter? PAR. Ah rogitas? Parrhesia sum. Haud fero</l>
<l>Si quis agat aut doceat male. VE. Tamen ego tibi</l>
<l>Interminata sum, ne sola quid hisceres.</l>
<l>PAR. Fateor. Sed quis truncus has ferat ineptias?</l>
<l>VE. Inepta igitur audisti? PAR. Non dici potest</l>
<l>Quam inepta, absurda, scelesta et impia cernere</l>
<l>Contigit et audire hodie, ut mallem septies</l>
<l>Exuri, quam illa meo probare silentio.</l>
<l>VE. Fortassis Satana praesidente? PAR. Non hera,</l>
<l>Sed Pammachio. VE. Quid? Pammachius docet impia?</l>
<l>PAR. Et facit et docet impia. VE. Quid ais? Episcopus?</l>
<l>PAR. Quantum ex dictis et factis hodie intelligo,</l>
<l>Nil opus erit Satana ad exstinguendam fidem.</l>
<l>Episcopi et sophistae incumbunt fortiter,</l>
<pb id='s138'/>
<l>Ne Christi beneficia populus intelligat,</l>
<l>Et ne priscae maneat fidei sinceritas.</l>
<l>Haec audiens, vix verbis argui tribus.</l>
<l>Pro tribus ita verbis sexcenta fero verbera.</l>
<l>VE. Absterge lutum, et quid agatur dic apertius.</l>
<l>PAR. Paucis absolvam. Episcopi munus suum</l>
<l>Linquunt, et militares spirant glorias.</l>
<l>Pammachius praesertim impietatis artifex</l>
<l>Nova etiam gignit dogmata, novam ecclesiam</l>
<l>Sine fide solis producit ceremoniis,</l>
<l>Sedet in templo Dei et in humanis cordibus,</l>
<l>Adorari, timeri cupiens, ut Deus.</l>
<l>Multum potest, sed non propria potentia.</l>
<l>Reges timent, pro illo decertant Principes.</l>
<l>Quin etiam pedibus conculcavit Caesarem,</l>
<l>Et iuratum in suam illum habet sententiam.</l>
<l>Praeterea nova creavit terrae pondera,</l>
<l>Qui pauperum fortiter exsugant sanguinem,</l>
<l>Pro auro argentoque sua vendentes stercora.</l>
<l>Qui, ut sibi nodo bene sit, multoque abdomine</l>
<l>Ventres distendant, miserorum mortalium</l>
<l>Pravis doctrinis interitum haud faciant pili.</l>
<l>VE. Cessa obsecro Parrhesia, quantum narras malie.</l>
<l>PAR. Plus est quam quisque verbis possit consequi.</l>
<pb id='s139'/>
<l>In summa autem, mendaciis sunt compita,</l>
<l>Templa, viae, et omnia plena, nec mirum quidem</l>
<l>Te absente. Vivunt homines quasi sint perpetim</l>
<l>Victuri, et impune agere liceat quodlibet.</l>
<l>VE. O miseros mortales, me absente et perditos.</l>
<l>Vidisti ne aliquos hanc deplorare miseriam,</l>
<l>Desiderare me, et meliora quaerere?</l>
<l>PAR. Hera (ut vere dicam) perpaucos, vix decem</l>
<l>Ex mille, Illos etiam iam taedet vivere.</l>
<l>Pro te suspirant, nec verbum audent proloqui.</l>
<l>Orant Deum tacite duntaxat, ne simul</l>
<l>Cum Sodomis et Babylone illos perdere velit.</l>
<l>VE. Roma igitur Sodoma est et Babylon, et si quid est</l>
<l>Babylo ne peius? PAR. Certe in hoc rerum statu.</l>
<l>VE. Quid ergo agimus? Num non putas nobis locum</l>
<l>Superesse in terris? PAR. Ex meo hoc periculo</l>
<l>Disce. Quid alibi sit in tot regnis nescio,</l>
<l>Romana locum tibi non concedet curia.</l>
<l>Quin etiam Itali, Illyrici, Scoti, Hungari,</l>
<l>Hispani, Galli, Angli, Germani, Sarmatae,</l>
<l>Danique, idolum Romanum omnes pertiment.</l>
<l>VE. Heu miserae mihi, perpetuum exilium nuntias.</l>
<l>PAR. Nequaque hera, si mavis exuri millies.</l>
<l>VE. Num exurent immortalem? PAR. Sic videbitur.</l>
<pb id='s140'/>
<l>Mortalibus et immortalibus homines parant</l>
<l>Mala, et gygantum instaurant exemplum vetus.</l>
<l>VE. Frustra terres. Mihi apud homines esse volupe est</l>
<l>PAR. Hem, fac periculum si lubet. VE. Aliquis locus</l>
<l>Quaerendus est, ubi inter homines libere</l>
<l>Verser. Sed iam teneo. Domicilium vetus</l>
<l>Asiam adibo. PAR. Nisi eam Satanas totam occupat.</l>
<l>VE. Qui scis? Satis opinor in Europa habet agere.</l>
<l>PAR. Non vidi in Europa Satanam, sed omnia</l>
<l>Solus devastat <foreign lang='GR'>a)por)r(w\c</foreign> furiarum. VE. Quem ais?</l>
<l>PAR. Pammachium. Quare Satanam opinor in Asiam</l>
<l>Duxisse exercitum, ut etiam vestigia</l>
<l>Reliquiasque tuas (si quae illic sunt) deleat.</l>
<l>VE. Quo me vertam nescio. Quid tantum misera ego</l>
<l>Commerui, ut nullus in terris mihi sit locus?</l>
<l>Sequere me. Recta ad Christum concedam, cui</l>
<l>Isthaec exponam omnia, petamque ut mihi locum</l>
<l>Det meliorem, quam istam vastam solitudinem.</l>
</lg>
</div2>
<div2 id='NaPW.04.02' n='2' type='scene'>
<head>Satanas, Dromo.</head>
<lg>
<l>Audite me commilitones optimi.</l>
<l>Parta felici de Christo victoria</l>
<l>Tropaeis erectis consultum censeo,</l>
<l>Ut curemus cutem de spoliis hostium,</l>
<pb id='s141'/>
<l>Totos genialiter consumentes dies.</l>
<l>Nullus laboret, sed feriae sint perpetim.</l>
<l>Ludamus, saltemus, bibamus ordine.</l>
<l>Et nullus oblatum anteponat poculum,</l>
<l>Quam ter quaterue exhauserit. Si quis etiam</l>
<l>Post vomitum se exhibet potorem strenuum,</l>
<l>Plexis caput sacrum exornetur pampinis.</l>
<l>Et si dies ad haec celebranda gaudia</l>
<l>Breviores fuerint, pars addatur noctium.</l>
<l>Nihil relinquamus quod ad luxum attinet.</l>
<l>Et mortui et vivi suppeditabunt lucrum,</l>
<l>Ut sine sollicitudine mea in mensa impleamini</l>
<l>Cibo, potuque, vel si lubet ad nauseam.</l>
<l>Eia agite, Sedete. Huc Pammachi et tu Porphyri,</l>
<l>Tu Plane Pammmachio claude latus dextrum.</l>
<l>Tu Chremi laevum. Stasiades sit proximus</l>
<l>Porphyrio, Hem ubi reliqui sunt convivae Dromo?</l>
<l>DRO. Qui? SA. Rogitas? Canonici, Monachi atque Cardines</l>
<l>Officiales, Episcopi, et qui Principum</l>
<l>Nostris decreverunt favere partibus.</l>
<l>DRO. Adsunt hiantes. Iam olim Monachorum cohors</l>
<l>Ad devorandum adest laxato cingulo.</l>
<l>SA. Recte. Sibi quisque locum eligat quem percupit.</l>
<pb id='s142'/>
<l>DRO. Hem monachi sortiuntur verberibus locum.</l>
<l>SA. Ha ha he. Quernos illis adfer fustes Dromo.</l>
<l>Sic ista solent constare sacra. Non parcite.</l>
<l>Caedite, bibite, turbis, rixis, clamoribus,</l>
<l>Alatis poculis resonet convivium.</l>
<l>Vultis adducam singulis scortum elegans?</l>
<l>Video vos velle. Adduc Dromoque plurima.</l>
<l>Nulla sine mulieribus sunt plena gaudia.</l>
<l>DRO. Rursus pugna incrudescit. SA. Iam patinas Dromo</l>
<l>Adfer bonis avibus. En hic Princeps fuit,</l>
<l>Animae suae per vos consulere volens. Boni</l>
<l>Consulite, edite. Quid Pammachi? Cur non capum hunc</l>
<l>Dilaceras? Cur non rabidam depellis famem?</l>
<l>Sic facito, et ceteros convivas admone.</l>
<l>Adfer aliud Dromo, nempe assum Haec comesa sunt</l>
<l>Carpite nunc. Istuc est cadaver divitis,</l>
<l>Quem iussi vobis testamentum condere.</l>
<l>DR. Oh rursus pugnant. SA. Recte. Infunde largius,</l>
<l>Cadaver, ut videtis, est pinguissimum.</l>
<l>Tolle hoc et appone aliud. Haec vidua est domus</l>
<l>Quae vestrarum precum esse volebat particeps.</l>
<l>Opima suppellex est. Vorate singula,</l>
<pb id='s143'/>
<l>Nec tectis his nec fundamentis parcite.</l>
<l>DRO. Hem vix posita in mensam sunt correpta omnia</l>
<l>Non sine vulneribus. SA. Tales convivas volo.</l>
<l>Da missum alium. Cur patera non obambulat?</l>
<l>Cur ita taciti? DRO. Quasi pleno possint gutture.</l>
<l>Nec alium alius vorando certet vincere.</l>
<l>SA. Haec farcimina sunt, magnis confecta artibus</l>
<l>Miserorum hominum e medullis atque sanguine.</l>
<l>DRO. Diripiunt ultro et plenis buccis devorant.</l>
<l>SA. Super haec unus quisque calicem plenum bibat.</l>
<l>Perfortiter hercule. Sequimini omnes. Iam Dromo</l>
<l>Quintum actum profer. DRO. En habes. SA. Qui negligens</l>
<l>Fuit hactenus (convivae) istoc decet ultimo</l>
<l>Edulio saturetur. Cras dabo lautissima.</l>
<l>Hic mercatoris est sacculus, aere gravidus.</l>
<l>Apponite manus. DRO. Haud sine pugnis ferculum.</l>
<l>Lapitharum isti sunt mores. SA. Quin fustibus</l>
<l>Rem agitis aut sudibus? Isthaec sunt puerilia.</l>
<l>Sic facite reverendi patres. Heus o bone</l>
<l>Tu nobis exemplum instauras Philoxeni?</l>
<l>Recte, ita vivam, solus corripuit. DRO. Ego hercule</l>
<l>Malo esurire, quam hoc saginari modo.</l>
<l>SA. Recte, nihil relinquitis. Bellaria</l>
<pb id='s144'/>
<l>Appone Dromo. Haec sunt bellaria plusque Attica.</l>
<l>Omnis generis delicta sunt mortalium, ex</l>
<l>Quibus sibi quisque sumat quantum collibet.</l>
<l>Prosunt omnia, mirificeque palatum iuvant.</l>
<l>Nullum tam leve peccatum est, quod non commodum</l>
<l>Vestrae adferat culinae. Agite ergo strenue.</l>
<l>Sua uni cuique sit commissa portio.</l>
<l>DRO. Nequaque illis Melissa opus est. Nam ceteris</l>
<l>(Ut video) omissis hoc unum summe student.</l>
<l>SA. Scis quid tibi sit faciundum Dromo? DRO. Si dixeris</l>
<l>Sciam. SA. Interim dum nos epulamur, hoc tibi</l>
<l>Curae sit. Omnes percurrito provincias,</l>
<l>Odorator caute an sint tranquilla omnia.</l>
<l>Ne quid bibentibus nobis et ebriis</l>
<l>Mali oriatur. Si quid fuerit, mox nuntia.</l>
<l>Sic liberabis nos curis, ut pocula</l>
<l>Et omnis luxus continuetur perpetim.</l>
<l>DRO. Faciam. Si tres prius calices exhausero.</l>
<l>SA. Vidistis iam commilitones optimi</l>
<l>Quid vobis proponam, quam etiam dapaliter</l>
<l>Cuncta ministrem, ut nullus idem faciat Principum,</l>
<l>Quapropter spero vos fore constantissimos</l>
<l>Apud me, quum saginem vos pinguissimis.</l>
<pb id='s145'/>
<l>Valeat Christus cum paupertate sordida,</l>
<l>Cum tormentis, cum poenis, cum laboribus,</l>
<l>Cum curis, cum carceribus, cum periculis.</l>
<l>Vos non curate quid vesper serus vehat.</l>
<l>Ita vivite, ut vixisse vos mundus sciat.</l>
<l>Nil vobis deerit, me mundi negotia</l>
<l>Gubernante, et praesente rebus omnibus.</l>
</lg>
</div2>
<div2 id='NaPW.04.03' n='3' type='scene'>
<head>Christus, Paulus, Petrus, Veritas,</head>
<lg>
<l>Nullus ne vobis angelorum rettulit</l>
<l>Quid agatur in terris? PAU. Nullus. Sed quesumus</l>
<l>Magister, ut communices apostolis.</l>
<l>CH. Mira est rerum facies. PE. Hem. CH. Satanas imperat</l>
<l>Longe lateque, et ad nutum eius omnia</l>
<l>Versa atque reversa sunt. PE. Heu. CH. Ille ecclesias</l>
<l>Disiecit omnes, aut corrupit haeresi.</l>
<l>Vix septem in orbe sunt relicta milia,</l>
<l>Qui Romanae non acceperunt bestiae</l>
<l>Characterem, qui non credunt mendaciis,</l>
<l>Nec primis Satanae cesserunt furoribus.</l>
<l>PAU. O miseros mortales, CH. In summa. Res ita</l>
<pb id='s146'/>
<l>Ut dudum dixi prosperantur impiis.</l>
<l>Optimus habetur, qui agere novit pessime.</l>
<l>Laudantur nova repperientes idola, qui</l>
<l>Cultum offendit novum, sanctorum catalogo</l>
<l>Asscribitur. Sed veritas huc advenit,</l>
<l>Aliquid opinor apportans novi. PE. Satis</l>
<l>Sunt haec quae dixti, etiam si aliud nihil adferat.</l>
<l>CH. Hem surge Veritas. Quid vis? quid postulas?</l>
<l>VE. Domine Iesu Christe, potestas tibi maxima</l>
<l>Caelestium rerum est data et terrestrium.</l>
<l>Cur non res humanas et me miserrimam</l>
<l>Et exulem aspicis? Dominantur impii.</l>
<l>Satanas ubique regnat. Res sunt tam malae,</l>
<l>Ut peiores esse nequeant. Nosti omnia</l>
<l>Et connives. Quousque tandem isthaec rogo?</l>
<l>CH. Quid fles? VE. Iussisti me terris ex cedere,</l>
<l>Et consueta humana relinquere commercia,</l>
<l>Ut Satanae regnandi locus esset amplior</l>
<l>Obedivi, excessi, liqui charam domum,</l>
<l>Quam mihi in hominum solam pararas cordibus.</l>
<l>In usta iam diu degi solitudine.</l>
<l>Interea tamen (amore tactus intimo</l>
<l>Prioris domicilii) volens cognoscere,</l>
<l>An bene merita usquam quaererer a mortalibus,</l>
<pb id='s147'/>
<l>Ancillam in terras visum iussi pergere.</l>
<l>Quae rettulit, neque tui neque mei <foreign lang='GR'>lo/gou</foreign></l>
<l>Haberi usquam. Adeo Satanas vertit omnia.</l>
<l>Pervenit Romam, an illic cura esset tui,</l>
<l>Sed ecce Pammachius vastavit omnia.</l>
<l>Mendacia illic, luxus, et superoia,</l>
<l>Inauditaque scelera regnant. Homines tamen</l>
<l>Sana (ut res loquitur) prorsus mente perdita,</l>
<l>Pammachium adorant, de illius calice bibunt.</l>
<l>Sicque omnes terras vomitu replent ebrii.</l>
<l>CH. En quod dixi de Pammachio. PAV. O hominem impium</l>
<l>VE. Nec calicem facile sinunt e manibus eripi.</l>
<l>Sic arrident imposturae, sic falsitas</l>
<l>Est cordi, sic nihil est sani relliquum,</l>
<l>Sic doctrina humano inquinata stercore</l>
<l>Placidas repperit aures. Nec doctrinam impiam</l>
<l>Pammachio auctore probant homines solum, sed et</l>
<l>Turpissima facta iustitias cognominant.</l>
<l>Persuasi falso Pammachium una cum suis</l>
<l>Non posse errare. Ego magis credo (et res docet)</l>
<l>Non posse recte facere, aut si quid fecerit</l>
<l>Quasi errorem corrigere. Quod tu Caesari</l>
<l>Quae Caesaris sunt iussisti omnes reddere,</l>
<pb id='s148'/>
<l>Usque adeo curat, ut pedibus illum premat,</l>
<l>Tributa, et honorem neget et oboedientiam.</l>
<l>Res Caesaris ipse habet, nil aliud Caesari</l>
<l>Reliquit iurato, quam nomen Caesaris.</l>
<l>Haec quum videret et audiret Parrhesia,</l>
<l>Indigne tulit (ut solet) et verba vix tria</l>
<l>Contra locuta, tuberosum fert caput,</l>
<l>Comam evulsam, os contusum et oblitum luto,</l>
<l>Nec his contenti, ignes minantur insuper,</l>
<l>Et ut lubet haereseos cuique asscribunt dicam.</l>
<l>Ut nulla me spes habeat posthac hominibus</l>
<l>Placere posse, ut me reducant exulem.</l>
<l>Ergo ne perpetuo mihi exulandum erit?</l>
<l>An ita pulchrum est Satanam oppressisse, quae diu</l>
<l>Multoque labore tui docuere Apostoli?</l>
<l>Aut vis totum mundum perdere mendaciis?</l>
<l>Certe scio aliquos superesse tuos, in quibus</l>
<l>Iustitiae veritatisque residet amor, et</l>
<l>Adhuc perfecto ad te suspirant pectore.</l>
<l>Illorum te miserescat Christe. An impios</l>
<l>Et hoc posse sines, ut non exitium sibi</l>
<l>Operentur solis, sed simul etiam pios</l>
<l>Perdant? Servator diceris, serva tuos</l>
<l>Quos tibi dedit pater, qui credunt sanguine</l>
<pb id='s149'/>
<l>Sese tuo redemptos, et fiducia</l>
<l>Mortis tuae Satanae promissa negligunt.</l>
<l>Illis me mitte, illi suscipient, et locum</l>
<l>Dabunt, ne in horrida hac peream solitudine.</l>
<l>CH. Auditis nunc, quis sit rerum in mundo status?</l>
<l>PAV. Totus magister exhorresco hanc audiens</l>
<l>Narrationem. PE. Afflictis rebus consule</l>
<l>Magister, veritatique tribuas locum.</l>
<l>Ne Pammachius expugnatis mortalibus,</l>
<l>Et in perpetuam servitutem traditis,</l>
<l>Nobis dein caelestibus negotium</l>
<l>Facessat, et in caelum usque regni proferat</l>
<l>Pomoeria. VE. Certe Petre, timen dum censeo.</l>
<l>Nam quantum intellexi id videtur struere, nec</l>
<l>Frustra de caeli gloriatur clavibus.</l>
<l>PE. De adulterinis forsan? Nam primas ego</l>
<l>Probasque habeo. Nihilo minus tamen, seram</l>
<l>Magister censeo mutandam, et obicem</l>
<l>Firmum et adamantinum applicandum ianuae.</l>
<l>CH. Nil hoc opus est timere Petre. Non huc sinam</l>
<l>Nec Satanam, nec Pammachium quemque ascendere,</l>
<l>Quantum etiam de caeli se iactent clavibus.</l>
<l>Eant illuc, ubi nullis opus est clavibus,</l>
<l>Ubi dies et noctes late patet ianua,</l>
<pb id='s150'/>
<l>Suas quo etiam praemittunt indulgentias.</l>
<l>Illuc trudentur cum omnibus Gigantibus,</l>
<l>Qui divos hominesque ausi sunt affligere.</l>
<l>Quapropter Veritas, sis animo aequissimo.</l>
<l>Multo sunt plura quam quae narrasti mala.</l>
<l>Non fiunt me ignorante. Ego etiam videro</l>
<l>Ne ultra quam constitutum est procedant, neque</l>
<l>Ut in infinitum praevaleat iniquitas,</l>
<l>Propter meos, quorum unus est mihi carior,</l>
<l>Quam omnes Pammachii, quam cunctae Satanae tribus.</l>
<l>Nihil timeas ut iustos perdant impii.</l>
<l>Aut a mea faciant alienos gratia.</l>
<l>Utcumque premantur et affligantur, nil tamen</l>
<l>De illorum apud me hereditate deperit.</l>
<l>Sunt filii, sunt heredes, quanque undique</l>
<l>Circumstrepat malorum turba. Tu feras</l>
<l>Mecum quae sunt ferenda. Porro, quod locum</l>
<l>Alicubi in terris postulas tibi dari,</l>
<l>Neque exilium amplius ferre potes, vix tibi</l>
<l>(Quantum ego Satanam novi) est futurum commodum.</l>
<l>Dissidia et motus excitabis maximos.</l>
<l>Bellabum adversum te plenis tibiis.</l>
<l>Gladiis, igni et aqua, milleque modis te volent</l>
<l>Exstinctam. Ut nulla lupis cum agnis concordia est,</l>
<pb id='s151'/>
<l>Sic tibi mendaciisque nulla foedera</l>
<l>Cohaerent, iugis erit <foreign lang='GR'>A)spondo/ste po/lemos</foreign></l>
<l>Haec praedico, futuri ne sis insciens,</l>
<l>Ut etiam atque etiam quid agas recte cogites.</l>
<l>Non venies ad pacem, aut choros, aut gaudia,</l>
<l>Sed omnium in malorum colluviem et mare.</l>
<l>VE. Immortalis sum. Monstra duntaxat locum,</l>
<l>Satanae et Pammachii facile furores perferam.</l>
<l>CH. Ut vis. Quandoquidem etiam alioqui tempus est</l>
<l>Ut Satanae turbetur regnum, tam prosperos</l>
<l>Tolerante haud amplius cursus Rhamnusia.</l>
<l>Monstrabo tibi locum. VE. Rogo domine ut velis.</l>
<l>CH. Vides Germaniam? VE. Video, CH. Ad boream vide.</l>
<l>VE. Heu, Num me etiam vis macerare frigore?</l>
<l>CH. Confide, calesces plus satis. Albis ubi fluit?</l>
<l>VE. Video. Illic ex Bohemia magno alveo</l>
<l>Per Mysiae campos et per fortes Saxones,</l>
<l>In Oceanum devolvitur Germanicum.</l>
<l>CH. Recte. Hinc eunti trans Albim est sita civitas</l>
<l>Bis longitudine vincens latitudinem.</l>
<l>Arx est in parte quae occidentem respicit,</l>
<l>Quam Saxonum Dux condidit, qui primus est</l>
<l>Conversus ad fidem. VE. Quid postea? In angulum</l>
<l>Illum me divertere iubes? CH. Scilicet. Abi.</l>
<pb id='s152'/>
<l>VE. Ad quem? CH. Ad Theophilum. Illum tuas doce vias.</l>
<l>Ut Papatus cuncta patefaciat hulcera,</l>
<l>Ut somnolentos Germanos excitet, et ut</l>
<l>E templo rursus pellat nummularios,</l>
<l>Qui ecclesiam latronum speluncam putant,</l>
<l>Qui capiunt et opes animasque indulgentiis,</l>
<l>Qui ut fungis cunctis illudunt mortalibus.</l>
<l>Te Theophilus suscipiet scio cupide, et locum</l>
<l>Parabit ampliorem in terris omnibus.</l>
<l>VE. Euge Domine, sic consule miseris mortalibus.</l>
<l>Unum tamen adhuc supplex abs te peto. CH. Quid est?</l>
<l>VE. Paulum mihi viae comitem addas obsecro, ut</l>
<l>Illo praesente maior sit verbis fides.</l>
<l>Neu sola in tam feris verser nationibus.</l>
<l>CH. I Paule. Conduc veritatem, et adiuva</l>
<l>Mei nominis ut rursus crescat gloria.</l>
<l>Etiam si Satanae Pammachioque ilia crepant.</l>
<l>PAV. Eo magister, tutus iam a periculis.</l>
<l>Sed si mihi ferenda essent, quae olim pertuli</l>
<l>Mortalis adhuc, vix huius essem audaciae.</l>
<l>Eamus Veritas, ne nox nos obruat.</l>
<l>CH. Ite. Sed heus, Theophilum armatote fortiter</l>
<l>Verbo et scripturis, ne formidet congredi</l>
<l>Cum Pammachio, cui ne mo quivit hactenus</l>
<pb id='s153'/>
<l>Resistere, sed omnes oppressit nequiter.</l>
<l>Me praedicet, me commendet, me diligat,</l>
<l>Satanas Pammachiusque sit abominatio.</l>
<l>Ego protegam, murumque illum dabo aereum.</l>
<l>PAV. Sat est magister, sedulo curabitur.</l>
</lg>
</div2>
<div2 id='NaPW.04.04' n='4' type='scene'>
<head>Dromo, Satanas, Pammachius, Porphyrius.</head>
<lg>
<l>O Stygia palus quantum est malorum. Vix queo</l>
<l>Resumere spiritum. Hem quid hoc? Nemo audiet?</l>
<l>Dormitis? Eho, nullus vestrum est sobrius?</l>
<l>Quid dicam? Vomitu omnes mensae et scamna perfluunt.</l>
<l>Hosce tuba vix resuscitaret ultima.</l>
<l>O Satana non audis? Etiam tu stertere</l>
<l>Didicisti? SA. Hem quis vocat? Quid clamas pessime?</l>
<l>DRO. Quid ego clamem? Dormitis in discrimine</l>
<l>Tanto? SA. Quid narras? DR. Hui bellum, arma, surgite</l>
<l>PO. Oh vix possum aperire oculos. PA. Quis clamoribus</l>
<l>E tam dulci somno excitat? SA. Quid est rei?</l>
<l>PA. Hem Dromo reverteris? quid fers? quid nuntias?</l>
<l>DRO. Rerum iam certe sum malarum nuntius.</l>
<l>SA. Ludis Dromo. DRO. Ego ne luderem in re seria?</l>
<l>Quod vidi et audivi vobis referam. PA. Bene.</l>
<l>DRO. Consurrexere hostes in vos fortissimi.</l>
<pb id='s154'/>
<l>SA. Hem quid ais? DR. Rem ipsam. SA. Cessa. Suscita Episcopos</l>
<l>Monachos, Canonicos, Cardines et ceteros.</l>
<l>PA. Hui surgite, surgite omnes. DR. Quam graviter queunt</l>
<l>Hesternam prorsus crapulam destertere?</l>
<l>SA. Recita nunc clare. DRO. Quam voletis clarius.</l>
<l>Consurrexere hostes in vos fortissimi,</l>
<l>Monarchiae qui vestrae pessime volunt.</l>
<l>PA. Qui sunt? Ubi? quis defectionis auctor? Et</l>
<l>Quapropter? quando? quo robore? quo exercitu?</l>
<l>DRO. Hem istuc ibam. Ad septentrionem Saxones</l>
<l>Habitant, inter hos vidi doctorem novum,</l>
<l>Qui Veritate Pauloque exhortantibus</l>
<l>Adversum vos Germanos omnes excitat,</l>
<l>Doctrinae vestrae gratia et tyrannidis,</l>
<l>Quae amplius haud toleranda esse suadet fortiter.</l>
<l>Et modo sane non Saxones solum, sed et</l>
<l>Germani ferme omnes vestrum abiciunt iugum.</l>
<l>Vos veluti impostores detestantur male.</l>
<l>SA. Audis haec Pammachi? PA. Oh totus ardeo</l>
<l>Iracundia, et animi perplexitate. Si</l>
<l>Quis Veritatem mihi iam et Paulum traderet,</l>
<l>Simul et doctorem illum scelestum, in temporis</l>
<l>Puncto cum ipsis omnes vorarem vestibus.</l>
<pb id='s155'/>
<l>SA. Heu praestitisset vigilare, haud totos dies,</l>
<l>Abdomini, somno, ventrique impendere.</l>
<l>PA. O haereticos, o schismaticos, o perfidos,</l>
<l>Qui haec in Romanae sedis interitum struunt.</l>
<l>PO. Dic mihi Dromo, quid docent, quae illorum dogmata?</l>
<l>DRO. Docent homines sola iustificari fide.</l>
<l>PO. O errorem crassum. PA. Vaeh nostris ventribus.</l>
<l>DRO. Salutem in solo Christi haberi nomine.</l>
<l>PO. O haereticos. PA. Vaeh vaeh meis honoribus.</l>
<l>DRO. Papam docent non esse caput ecclesiae.</l>
<l>POR. Ad ignem, ad ignem. PA. Vaeh triplici diademati</l>
<l>DRO. Legem impleri non posse nostris viribus,</l>
<l>Multo minus plus fieri posse a quopiam.</l>
<l>PO. O fatuitatem. PA. Vaeh creaturis meis.</l>
<l>DRO. Nihil prodesse sacramenta sine fide.</l>
<l>Nec iustificari ex opere operato quem piam.</l>
<l>PO. O distortos homines. PA. Vaeh doctrinae meae.</l>
<l>DRO. Nec Missam opus esse, quod vivis et mortuis</l>
<l>Ex opere ipso veniam peccatorum impetret.</l>
<l>Nec recte populo speciem subtrahi alteram.</l>
<l>PO. O Viclevitas. PA. Vaeh vaeh nostris mercibus.</l>
<l>DRO. Itidem confessionis vestrae mystica, et</l>
<pb id='s156'/>
<l>Alia multa onera reprobant conscientiae.</l>
<l>PO. O maliciam inauditam. PA. Veh nostris sacculis</l>
<l>DRO. Nec invocari Divos debere approbant.</l>
<l>Nec peregrinationes, nec ieiunia,</l>
<l>Nec omnia opera humana, quantum vis bona,</l>
<l>Remissionem peccatorum operarier.</l>
<l>PO. O impios plane homines. PA. Veh ceremoniis.</l>
<l>DRO. Nec ad salutem dicunt indulgentias</l>
<l>Requiri vestras. Quidam nec faciunt pili.</l>
<l>PO. Hem istuc etiam tradunt? PA. Vaeh nostris nundinis.</l>
<l>Quid nunc facimus Satana? SA. Quid? macta, interfice</l>
<l>Terra, aere, igni, aqua, omnes quos huius viae</l>
<l>Nactus fueris. Unde ego vos posthac pascerem,</l>
<l>Si dogmata haec abstulerint vectigalia?</l>
<l>Huc res ut video tendit. Nunc omnis lapis</l>
<l>Movendus est. Nunc vires vestras promite.</l>
<l>Nunc nunc novus scribendus est exercitus.</l>
<l>PO. Sic Pammachi male succedet venatio,</l>
<l>Etiam plaustrum exonerandum est indulgentiis.</l>
<l>PA. Si quis mihi daret huius doctrinae caput,</l>
<l>Frustillatim dentibus illud discerperem.</l>
<l>Hoccine parare quem piam mortalium?</l>
<l>Itane tandem spernere Christi vicarium?</l>
<l>SA. Hui mox huc primores omnes concedite,</l>
<pb id='s157'/>
<l>Ut quid nobis faciundum sit, sententia</l>
<l>Quisque sua dicat. In tantis periculis</l>
<l>Nihil est cunctandum. Haec opprimenda censeo,</l>
<l>Dum adhuc in herba sunt, nae roborata, plus</l>
<l>Laboris postulent, plus et periculi.</l>
</lg>
</div2>
<div2 id='NaPW.04.05' n='5' type='scene'>
<head>Satanas, Pammachius, Porphyrius Planus, Stasiades, Chremius.</head>
<lg>
<l>Accumbite. Audistis quae nos premant mala,</l>
<l>Qui hostes, quae dogmata, quaeve conspiratio</l>
<l>In nos consurgat a quibusdam perfidis.</l>
<l>Ut timeam non pro me modo, sed pro vobis magis,</l>
<l>Pro me quidem, quod Christi surgit gloria,</l>
<l>Quam ego una vobiscum prope dudum exstinxeram.</l>
<l>Quamvis nec ex vestra re sit eam crescere.</l>
<l>Pro vobis vero, et vestris pro crumenulis,</l>
<l>Quod commeatui vestro hinc periculum</l>
<l>Haud vulgare venit. Quin et vectigalibus</l>
<l>Magna per haec dogmata vestris lis intenditur,</l>
<l>Ut res vestrae ad Saguntinam spectent famem.</l>
<l>Scitis enim, ex missis et ex ceremoniis,</l>
<l>Ex relliquiis, et ex Divorum cultibus,</l>
<l>Ex operibus bonis, et ex ieiuniis,</l>
<l>Ex naeniis animarum, ex indulgentiis,</l>
<pb id='s158'/>
<l>Et ex confessione, ex paenitentia,</l>
<l>Proventus esse vestros. Quare si omnia</l>
<l>Turbarint hostes, et homines averterint,</l>
<l>Ne vestro sint intenti posthac quaestui,</l>
<l>Unde ego vos odosos pascam? Aut unde vos</l>
<l>Equos, scorta, canes alere poteritis? Aut quibus</l>
<l>Regales instruetis pompas? Ne igitur huc</l>
<l>Veniatur, omni cur andum est industria.</l>
<l>Unus quisque suam iam dicat sententiam.</l>
<l>Qua re, rebus tam afflictis succurri queat.</l>
<l>Dic Pammachi. PA. Adversus cos, Princeps, Caesarem</l>
<l>Armabo terrarumque reges omnium,</l>
<l>Qui nobis sunt iurati, qui sunt filii</l>
<l>Semper dilecti, qui colunt nos hactenus.</l>
<l>Episcopis, et cunctis qui potentiam</l>
<l>Vel unius muscae obtinent, praecepero</l>
<l>Ut ante quidem caelesti tactos fulmine</l>
<l>Exterminent, perdant, occidant, strangulent,</l>
<l>Sine iudicio, sine lege, absque misericordia,</l>
<l>Omnes qui adversum me haec docuerint dogmata.</l>
<l>SA. Recte. Dic Porphyri. PO. Studiorum censeo</l>
<l>Magnis promissis adduci collegia, ut</l>
<l>Etiam suis haec dogmata damnent calculis.</l>
<l>Unde facile toti orbi innotescet, perdite</l>
<pb id='s159'/>
<l>Illos omnes errare qui susceperint,</l>
<l>Et merito ex humano eici consortio,</l>
<l>Et aeternis iure plectendos ignibus.</l>
<l>Deinde libri tam perversorum dogmatum,</l>
<l>Sacris urantur exsecrationibus.</l>
<l>Pecus suillum grunniat, latrent canes,</l>
<l>Obrudant onagri, in caelum mugiant boves.</l>
<l>Scribant libros sophistae valde blittei,</l>
<l>Hira, anguli, mustellae, atque coclearia.</l>
<l>A nobis magnifica sperantes premia.</l>
<l>Sic haeretici opprimentur multitudine,</l>
<l>Et os vel invitis facile obturabitur.</l>
<l>SA. Pulchre. Dic Plane. PL. Mihi videtur optimum,</l>
<l>Cur are, ne illi inter se unanimes sint diu.</l>
<l>Sed inter sese pugnent et dissentiant.</l>
<l>Subinde et alia suscitabo dogmata,</l>
<l>Longe peiora istis, quasi tamen orta sint</l>
<l>Ex his, ut in popelli rapiantur odium.</l>
<l>Nobisque ad expugnandum aditus sit facilior</l>
<l>SA. Belle. Dic Stasiades. ST. Ut Princeps, dogmatis</l>
<l>Quae in Papatus exitium coorta sunt</l>
<l>Minus applaudatur, et favoris sit minus</l>
<l>Omnem ex Asia traducam mox exercitum, ut</l>
<l>Sub illius praetextu doctrinae, vagi</l>
<pb id='s160'/>
<l>Ad seditiones commoveantur rustici,</l>
<l>Dominorum grave conantes excutere iugum.</l>
<l>Quod cordati videntes homines, qui hactenus</l>
<l>Pacifice egerunt sub Papatu, et qui novis</l>
<l>Non gaudent rebus, quantumvis melioribus,</l>
<l>Abominabuntur nova isthaec dogmata, et</l>
<l>Pacificum nostrum regnum amplectentur magis.</l>
<l>SA. Bene. Dic Chremi. CH. Si (Princeps) mea munera</l>
<l>Measque artes bene novi, haud diffido fore</l>
<l>Quin multi in nostra maneant observantia,</l>
<l>Pecuniis corrupti et auri copia.</l>
<l>Video enim vix quemque applicari dogmatis</l>
<l>Hisce novis posse, si non in periculum</l>
<l>Vitam suam suaque deponat omnia.</l>
<l>Cuius animi non sane permultos fore</l>
<l>Puto. Ridebunt viso argento plurimi.</l>
<l>Credent quae quisque volet exactor aut dator.</l>
<l>Neque bolum ex faucibus sibi sinent eripi.</l>
<l>SA. Percommode dixistis omnes omnia, et</l>
<l>Diversa licet, tamen in unum tendunt scopum,</l>
<l>Scilicet ut surgentia sternantur dogmata.</l>
<l>Et Papatus suis floreat honoribus.</l>
<l>Nec Christi tam alte praedicetur gratia.</l>
<l>Proinde iam nunc consulta aggrediamini.</l>
<pb id='s161'/>
<l>Uni cuique sua commissa sit sententia.</l>
<l>Tu armato Episcopos, Reges, et Caesarem.</l>
<l>Tu doctis et indoctis dato negotium,</l>
<l>Ut doctrinis hisce adversentur sedulo.</l>
<l>Tu subserito haereses, et prava dogmata.</l>
<l>Tu bella et seditiones parito rusticas</l>
<l>Tu fortes enervato animos pecuniis.</l>
<l>Ita facite, ut Satana digni vide amini.</l>
<l>Res non patitur lentae manus conamina.</l>
<l>Agite, surgite, furioso cuncta spiritu</l>
<l>Subvertite, <foreign lang='GR'>kai\ o)rgh=s mnh/sasqe qou/ridos.</foreign></l>
<l>Oculi, dentes, lingua, manus, oraque, gladiis</l>
<l>Atque venenis armata sunto Colchicis.</l>
<l>Non magis huius doctrinae sectatoribus</l>
<l>Parceri volo, quam rabidis canibus aut lupis.</l>
<l>Qui primus hostium mihi nunc occurrerit,</l>
<l>Illius ad nauseam me explebo sanguine.</l>
</lg>
</div2>
<div2 id='NaPW.04.06' n='6' type='scene'>
<head>Epilogus Actus Quinti.</head>
<lg>
<l>Ne iam exspectetis. Spectatores optimi,</l>
<l>Ut Quintus huic addatur actus fabulae,</l>
<l>Suo quem Christus olim est acturus die.</l>
<l>Interea Actus Quarti consilia res movent</l>
<pb id='s162'/>
<l>Rursum prorsum, ut videtur in praesentia,</l>
<l>Totum Satanae iam perstrepit negotium.</l>
<l>Defenditur Papatus cultusque impii.</l>
<l>Perstrenue Christi adversatur gloriae.</l>
<l>Propter superstitiones et ceremonias</l>
<l>Quae cum scripturis et verbo pugnant Dei.</l>
<l>Multum quottidie christiani sanguinis</l>
<l>Effunditur, quasi is demum certissimus</l>
<l>Dei cultor sit, et pietati deditus,</l>
<l>Qui multas hominum fecerit succidias,</l>
<l>Qui iugulare homines pro delectamento habet.</l>
<l>Insaniunt in nos Turcae perfortiter.</l>
<l>Insanimus nos in nos ipsos haud minus.</l>
<l>Ut Christianis sit molestum vivere, et</l>
<l>Spectare iugiter Satanae Tragoedias.</l>
<l>Nec sperandum humanis consiliis res fore</l>
<l>Meliores, nisi Deus istius Tragoediae</l>
<l>Finem fecerit adventu Filii sui.</l>
<l>Suos qui ex mundo tollat, ut aurum ex stercore,</l>
<l>Et impios perpetuis tradat ignibus,</l>
<l>Quod fabulae totius erit <foreign lang='GR'>katastrofh\</foreign>.</l>
</lg>
</div2>
<closer>
<foreign lang='GR'>Te/los.</foreign>
</closer>
</div1>
</body>
</text>
</TEI.2>
