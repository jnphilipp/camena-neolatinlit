<?xml version='1.0' encoding='ISO-8859-1' ?> 
<!DOCTYPE TEI.2 SYSTEM 'http://www.uni-mannheim.de/mateo/camenatools/DTD/teixlite.dtd'> 
 <TEI.2>
 <teiHeader type='text' status='new'>
 <fileDesc>
 <titleStmt>
<title>PAEAN PARTHENIUS. sive HYMNUS IN HONOREM SS. URSULAE ET SOCIARUM EIUS virg. et mart. [...] SENATUI POPULOQ. COLONIENSI inscriptus.</title> 
<title type='sub'>Machine-readable text</title> 
<title type='short'>Balde, Jacob: Paean Parthenius. - Köln, 1664.</title>
<author n='Balde'>Balde, Jacob SJ</author> 
<editor role='editor'>Balde, Jacob SJ</editor> 
</titleStmt>
 <editionStmt>
<edition>XML version, markup prototype, December 1999</edition> 
 <respStmt>
<name>Ruediger Niehl</name> 
<resp>markup</resp> 
</respStmt>
</editionStmt>
 <publicationStmt>
<publisher>Camena</publisher> 
 <address>
 <addrLine>
<anchor n='http://www.uni-mannheim.de/mateo/camena/bald11' type='href' id='bald11' /> 
</addrLine>
</address>
</publicationStmt>
 <notesStmt>
<note type='href' place='unspecified' anchored='yes'>http://www.uni-mannheim.de/mateo/camena/</note> 
<note type='pathname' place='unspecified' anchored='yes'>bald11</note> 
<note type='filename' place='unspecified' anchored='yes'>baldepaean.html</note> 
<note type='titleimage' place='unspecified' anchored='yes'>s003.html</note> 
<note type='srcfile' place='unspecified' anchored='yes'>baldepaean.xml</note> 
<note type='imgpath' place='unspecified' anchored='yes'>bald11/jpg</note> 
<note type='imgtype' place='unspecified' anchored='yes'>html</note> 
</notesStmt>
 <sourceDesc>
<bibl>Köln: Busaeus, 1664.</bibl> 
</sourceDesc>
</fileDesc>
 <encodingDesc>
 <editorialDecl>
<p>Regeln fuer die Texterfassung 03/2001</p> 
</editorialDecl>
 <refsDecl doctype='TEI.2'>
<p>not necessary</p> 
</refsDecl>
</encodingDesc>
 <revisionDesc>
 <change>
<date>24 May 2004</date> 
 <respStmt>
<name>Ruediger Niehl</name> 
<resp>markup</resp> 
</respStmt>
<item>Vorlage: Staatliche Bibliothek (Provinzialbibliothek) Neuburg P. lat. 186 Balde; Eintrag oben auf der Titelseite: Collegij Soc.tis JESV Neoburgi 1668.
Text supplied by Carl Schefers; note: Spelling has not been regularized, as no image scans are provided so far. Editorial description: typed - structural tagging complete - partial semantic tagging (names complete, no metre) - manual spell-check</item> 
</change>
</revisionDesc>
</teiHeader>
<text>
<front>
<pb id='s002'/>
<titlePage>
<titlePart>
<figure>
<head>Titelkupfer: S. URSULA.</head>
<figDesc>(Die jugendliche Heilige, als Königin gekrönt und gekleidet, mit den Attributen Palme und Pfeil, vor einem Vorhang mit Quaste und einer Balustrade mit Bäumchenvase.)
</figDesc>
</figure>
</titlePart>
<pb id='s003'/>
<titlePart>
PAEAN PARTHENIUS
sive HYMNUS IN HONOREM SS. <name type='religion'>URSULAE</name> ET SOCIARUM EIUS
virg. et mart.
a R. P. <name type='person'>JACOBO BALDE</name> e <name type='org'>SOCIETATE JESV</name> scriptus,
et <name type='org' n='Senatus Coloniensis'>SENATUI</name> POPULOQ. <name type='place'>COLONIENSI</name> inscriptus.
<name type='place'>Coloniae Agrippinae</name>,
Apud <name type='person'>Joannem Busaeum</name> Bibliopolam
Anno M.DC.LXIV.
Cum Facultate Superiorum.
</titlePart></titlePage>
<pb id='s004' n='4'/>
<div type='preface'>
<head>S.P.Q.C. <name type='person'>JACOBVS BALDE</name> S.J.</head>
<pb id='s005' n='5'/>
<p>HYMNUM, quem privatae meae pietati composueram, decuit in primis, ut publicae Vestrae dedicarem, <name type='nation'>Agrippinates</name> inclyti. Continet laudes et trophaea SS. Virginum et Martyrum, <name type='religion'>URSULAE</name> et Sociarum ejus: hortante ipsa <name type='org'>Ecclesia</name>, ut earundem palmas incessabili Devotione veneremur. Vestra munera celebro, Vestra solacia. Nam Divae Tutelares istae, ita omnium sunt commune praesidium, ut tamen <name type='nation'>Vbiorum</name> sint proprium. Offero ergo Clientibus Patronas, Cultoribus propitias, inquilinis Indigetes; praefectis Aureae Camerae Thesaurum domesticum: quo pretiosior esse vix potest. Offero denique
 <pb id='s006' n='6'/>
fortißimas Virgines Partheniae Civitati: ut quae et ipsa virgo adhuc integra <name type='religion'>ROMANAM FIDEM</name> semper inviolatam castißime habuerit: in conservato divinitus sincerae Veritatis flore, nullam maculam vel rugam passa; Vrbs <name type='org'>Imperii</name> libera, maxima, prae tot minoribus; una de multis; pene unica ex omnibus. Iactent aliae antiqua monumenta; Vos vetustissima sanctissimaque Religio illustrat. jactent vana decora; Vos vera. jactent vera; Vos majora. monstrent aeque magna; sed Vos plura poßidetis. Non tam longo tractu <name type='place'>Rhenus</name> fluit, quam fama Nominis Vestri; Vndenarumque Millium, caelesti purpura liliis rosisque distincta, fulgentium: quarum sacratißimis Reliquiis, per totum Orbem sparsis, ubique <name type='nation'>Vbiorum</name> inclaruit nobilis <name type='place'>COLONIA</name>. Valete inclyti. </p>
</div>
</front>
<body>
<div1 id='BaPaK.01' n='1' type='book'>
<pb id='s007' n='7'/>
<gap desc='Schmuckleiste'/>
<head>PAEAN PARTHENIUS  </head>
<lg>
<head>I.</head>
<l>QVis meum, vel Quae, meum cor</l>
<l>Aurea ferit sagitta?</l>
<l>Vna, sive figat unus?</l>
<l>Sentio Caeleste vulnus.</l>
<l>Ter beata Virgo, salve,</l>
<l>Orta Regibus <name type='nation'>Britannis</name>, dicta Laurus <name type='religion'>URSULA</name>.</l>
</lg>
<lg>
<head>II.</head>
<l>Caeteras privata Divas</l>
<l>Vna tantum vexit unam,</l>
<l>Intulitque Cymba Caelo:</l>
<l>Tu marinas per procellas,</l>
<l>Lacteos, Regina, campos</l>
<l>Siderum sublimis intras Vndecim cum Millibus.</l>
<pb id='s008' n='8'/>
</lg>
<lg>
<head>III.</head>
<l>Illa, quae vocatur <name type='myth'>ARGO</name>,</l>
<l>Prima fabulosa Navis, </l>
<l>Inter astra collocata;</l>
<l>Fluctibus vanescit hausta. </l>
<l>Cujus in locum recepta,</l>
<l>Veriore fulget auro sacra NAVIS <name type='religion'>URSULAE</name>.</l>
</lg>
<lg>
<head>IV.</head>
<l>Disputent, quicumque fixas</l>
<l>Alligant in axe stellas,</l>
<l>Aere firmantes Olympum:</l>
<l>Navigat <name type='nation'>Britanna</name> Virgo</l>
<l>Classe tota, cedit AEther.</l>
<l>Tollitur carina sursum. SANCTUS afflat <name type='religion'>SPIRITUS</name>.</l>
</lg>
<lg>
<head>V.</head>
<l>Ventus hic est optimorum</l>
<l>Artifex Etesiarum. </l>
<l>Iamque supra Solis Orbem,</l>
<l>Et Planetas altiores.</l>
<l>Regiae TRIREMIS arbor, </l>
<l>Elevata cum Puellis, inter astra fulgurat.</l>
<pb id='s009' n='9'/>
</lg>
<lg>
<head>VI.</head>
<l>Quis neget liquere Caelos?</l>
<l>Fusiles cessere Divis:</l>
<l>Sicut unda scissa remis.</l>
<l>Martyrum felicitati </l>
<l>Praemium debetur istud:</l>
<l>Fortiterque vindicatae CASTITATIS Baltheo. </l>
</lg>
<lg>
<head>VII.</head>
<l>Trux adest obsessor <name type='nation'>Hunnus</name>,</l>
<l><name type='nation'>Vbios</name>, <name type='place'>Rhenum</name>que vastans.</l>
<l>Aspicit lascivus Hostis</l>
<l>Vela, formosamque Praedam.</l>
<l>Haec repugnat: et procaci</l>
<l>Ac minanti dira, se se praebet intractabilem.</l>
</lg>
<lg>
<head>VIII.</head>
<l><name type='person'>URSULAM</name> circum Sodales</l>
<l>Infremunt, optantque mortem.</l>
<l>Illa princeps ante signa</l>
<l>Vadit, ordinatque turmas.</l>
<l>Illa dictis atque factis </l>
<l>Instruit; docetque vitam pro DEO contemnere.</l>
<pb id='s010' n='10'/>
</lg>
<lg>
<head>IX.</head>
<l>Ludimur:Tyrannus inquit.</l>
<l>Ocyus nos vindicantes</l>
<l><name type='myth'>Martis</name> expedite nervos.</l>
<l>Dixit. hinc et hinc aduncis</l>
<l>Grandinat, pluitque, cannis.</l>
<l>Arva sternunt innocentes pro pudore victimae.</l>
</lg>
<lg>
<head>X.</head>
<l>Ista telum corde fixum,</l>
<l>Haec papillis, illa mento</l>
<l>Gestat: haec momordit ore. </l>
<l>Pars securi colla praebent.</l>
<l>In veruta pars acuta,</l>
<l>Pars micantes in sarissas irruunt, et lanceas.</l>
</lg>
<lg>
<head>XI.</head>
<l>Integras in tela silvas</l>
<l>Barbarus consumpsit arcus.</l>
<l>Quo graves laxante ramos,</l>
<l>Surgit indigesta caedes:</l>
<l>Funebres surgunt acervi:</l>
<l>Ceu metantur fusa late falce prati germina.</l>
<pb id='s011' n='11'/>
</lg>
<lg>
<head>XII.</head>
<l>Forte, dum furore praeceps</l>
<l>Longius bacchatur <name type='nation'>Hunnus</name>;</l>
<l>Armiger <name type='person'>Giula</name> dictus,</l>
<l><name type='religion'>VRSULAM</name> tuetur ipsam,</l>
<l>Dextera CRUCEM tenentem:</l>
<l>Illico concussus haeret; et manus fit plumbea.</l>
</lg>
<lg>
<head>XIII.</head>
<l>Captus elegante forma,</l>
<l>Luminum vigore raptus,</l>
<l>Desidem remittit arcum.</l>
<l>Et placent faces genarum:</l>
<l>Et placet pruina frontis:</l>
<l>Inque pulcri fixus oris sistitur miraculo.</l>
</lg>
<lg>
<head>XIV.</head>
<l>Aestuat, suspirat, ardet:</l>
<l>Incipit, blanditur, audet.</l>
<l>O decora! Qualis Eos</l>
<l>Luteo colore grata,</l>
<l>Et renidens, mane prodit:</l>
<l>Cum croco, rosisque pingit prima lucis atria.</l>
<pb id='s012' n='12'/>
</lg>
<lg>
<head>XV.</head>
<l>Seu <name type='myth'>Diana</name>, sive <name type='myth'>Pallas</name>,</l>
<l>sive vis utrumque dici.</l>
<l>Talis est, quae Patre solo</l>
<l>Nata, libris jungit hastam.</l>
<l>Talis est, quae fonte lota,</l>
<l>Post quietem, cum Molossis celsa lustra <name type='place'>Maenala</name>.</l>
</lg>
<lg>
<head>XVI.</head>
<l>Quid, venusta, militamus?</l>
<l>Error est, ignosce nobis.</l>
<l>Poenitet strinxisse ferrum.</l>
<l>Muto mentem. Pono tela.</l>
<l>Me <name type='myth'>Cupido</name> sauciavit.</l>
<l>Procido, tuumque supplex ambio connubium.</l>
</lg>
<lg>
<head>XVII.</head>
<l>Substitit Virago, torvum</l>
<l>(Et decebat ira) ridens:</l>
<l>Me putas curare Taedam,</l>
<l>Quam tepens favilla solvit!</l>
<l>Me viri mortalis ulnas!</l>
<l>Aut torum ferocis <name type='nation'>Hunni</name>, seu cubile barbarum!</l>
<pb id='s013' n='13'/>
</lg>
<lg>
<head>XVIII.</head>
<l>Alteri devincta SPONSO,</l>
<l>Digniori, ditiori;</l>
<l>Vnico devota <name type='religion'>CHRISTO</name>,</l>
<l>Pulcriori, mitiori;</l>
<l>Has nives intacta servo:</l>
<l>Integri florem pudoris, cingulumque pectoris.</l>
</lg>
<lg>
<head>XIX.</head>
<l>Nec minis, nec arte flector.</l>
<l>Spes inanes, <name type='nation'>Gotthe</name>, pascis.</l>
<l>Nuptias detestor omnes.</l>
<l>Vim minorem duco lethi.</l>
<l>Tende contra: confer arma.</l>
<l><name type='religion'>Christianam</name>, non profanam, senties <name type='myth'>Amazonem</name>.</l>
</lg>
<lg>
<head>XX.</head>
<l>Ergo versus in leonem</l>
<l>Contumax <name type='person'>Giula</name> saevit.</l>
<l>Bisque concussit pharetram:</l>
<l>Et sagitta jacta duplex</l>
<l>BRACHIUM potenter una,</l>
<l>Vna COR transverberavit Numinis SIGNACULUM.</l>
<pb id='s014' n='14'/>
</lg>
<lg>
<head>XXI.</head>
<l>Emicat, sinumque rumpit</l>
<l>Sanguis exundante rivo.</l>
<l>Labitur defecta cervix: </l>
<l>Luminumque gemmeorum</l>
<l>Pressa letho languet uva.</l>
<l>Sic ebur rubescit ostro: splendet hummor lacteus.</l>
</lg>
<lg>
<head>XXII.</head>
<l>Classico novo tonante,</l>
<l>Sternitur, quodcumque vernat.</l>
<l>Exserit se viva Virtus.</l>
<l>Nulla vult postrema dici, </l>
<l>Crederes mori <name type='myth'>Camillas</name>.</l>
<l>Nulla cessit inter omnes, praeter unam <name type='religion'>CORDULAM</name>.</l>
</lg>
<lg>
<head>XXIII.</head>
<l>Quin et haec reversa pulso</l>
<l>Rettulit timore palmam.</l>
<l>Quin et haec superbit alto</l>
<l>Ire victrix in triumpho: </l>
<l>Cuspidisque monstrat ictum,</l>
<l>Aggregata, juri belli, caeteris Sodalibus.</l>
<pb id='s015' n='15'/>
</lg>
<lg>
<head>XXIV.</head>
<l>Tunc io, tunc Alleluja,</l>
<l>Aetheris concentus alti</l>
<l>Personare visus auras.</l>
<l>Nube subter defluebat</l>
<l>Nimbus ingens laurearum.</l>
<l>Canduitque totus aer, ceu ligustris ningeret.</l>
</lg>
<lg>
<head>XXV.</head>
<l>Quot Puellae conciderunt;</l>
<l>Tot Rosae, tot Liliorum</l>
<l>Virgulae coepere nasci.</l>
<l>Ipsa Tellus ante glauca,</l>
<l>Caerulisque mollis herbis,</l>
<l>Iam novas <name type='place'>Sidoniarum</name> sparsa vestes induit.</l>
</lg>
<lg>
<head>XXVI.</head>
<l>Fluctuat cruore <name type='place'>Rhenus</name>,</l>
<l>Et rubet, candore misto.</l>
<l>Sanguinis restagnat imber.</l>
<l>Perque funerum catervas</l>
<l>Spumat altus ire torrens.</l>
<l>Fusa venis, casta totum tinxit aequor purpura.</l>
<pb id='s016' n='16'/>
</lg>
<lg>
<head>XXVII.</head>
<l>Percitas stupore multo</l>
<l>Corniger retorsit undas.</l>
<l>Et caput bis, terve quassans,</l>
<l>Post arundines recinctas,</l>
<l>Insulae molitus oram,</l>
<l>Vitreum suos sub antrum sevocavit gurgites.</l>
</lg>
<lg>
<head>XXVIII.</head>
<l>Ligna, quae frondosa circum,</l>
<l>Colliumque, valliumque;</l>
<l>Voce, mirandoque saltu</l>
<l>Se movere visa, laetos </l>
<l>Sicut hoedus inter agnos:</l>
<l>Arboresque in serta pronae flexerant fastigia.</l>
</lg>
<lg>
<head>XXIX.</head>
<l>Ede: cur, <name type='place'>Iordanis</name> instar,</l>
<l><name type='place'>RHENE</name>, versus es retrorsum?</l>
<l>Cur arundines recingis?</l>
<l>Dumque ripas pervagaris;</l>
<l>Insulae molitus oram,</l>
<l>Vitreum tuos sub antrum sevocasti gurgites?</l>
<pb id='s017' n='17'/>
</lg>
<lg>
<head>XXX.</head>
<l>Ligna cur frondosa circum,</l>
<l>Vosque Colles, sicut hoedi,</l>
<l>Exul-inter-tastis agnos?</l>
<l>Scilicet, novi TRIUMPHI</l>
<l>Insolens, nec ante visum,</l>
<l>Stagna, silvas, antra, montes impulit spectaculum.</l>
</lg>
<lg>
<head>XXXI.</head>
<l>Interim fugantur <name type='nation'>Hunni</name>.</l>
<l>Castra vis Divina pulsans</l>
<l>Pannico terrore complet.</l>
<l>Ceu repens Cometa visus:</l>
<l>Aut nigris permista nimbis,</l>
<l>Caeca, mugiente Caelo, torqueantur fulmina.</l>
</lg>
<lg>
<head>XXXII.</head>
<l>Turbido perculsus oestro</l>
<l>Digredi festinat Hostis.</l>
<l>Manibus, larvisque plenus,</l>
<l>Qua potest, abire tentat.</l>
<l>Luctus, et furor sequuntur.</l>
<l>Terga vertit: horret amens: stridet atris dentibus.</l>
<pb id='s018' n='18'/>
</lg>
<lg>
<head>XXXIII.</head>
<l>Liberata pandit omnes</l>
<l>CIVITAS effusa portas:</l>
<l>Totque Florum luculenta</l>
<l>Candidorum strage visa;</l>
<l>Gaudium, fletumque miscens,</l>
<l>MARTYRUM famosa curam suscipit <name type='place'>COLONIA</name>. </l>
</lg>
<lg>
<head>XXXIV.</head>
<l>Ter, quaterque Terra felix!</l>
<l>Quae bibit tantum cruoris,</l>
<l>CORPORUM decreta CUSTOS,</l>
<l><name type='person' n='Nero'>Caesaris</name> quam Mater alma</l>
<l>Struxit <name type='person'>AGRIPPINA</name>, gaude,</l>
<l>VRBS Honoris et Decoris, nobilis <name type='place'>COLONIA</name>.</l>
</lg>
<lg>
<head>XXXV.</head>
<l>Vrbs amoeno longa tractu:</l>
<l>Flumini commensa magno.</l>
<l>Artium foecunda nutrix:</l>
<l>Clara fastis, plena Templis:</l>
<l>Quae tuo complexa servas</l>
<l>Ambitu, sunt invidenda, cuncta pene regia.</l>
<pb id='s019' n='19'/>
</lg>
<lg>
<head>XXXVI.</head>
<l>TRES <name type='nation'>Sabaeos</name> namque REGES</l>
<l>Possidere te, vetustas, </l>
<l>Testium firmata signis,</l>
<l>Pennipesque Fama jactat.</l>
<l><name type='place'>Lipsanis</name> accessit istis</l>
<l><name type='religion'>VRSULAE</name> Regale Pignus, UNDECIM CUM MILLIBUS.</l>
</lg>
<lg>
<head>XXXVII.</head>
<l>VRBS FIDELIS <name type='nation'>UBIORUM</name>:</l>
<l>Mordicus <name type='religion'>Romana scita</name></l>
<l>Rettinens, <name type='religion'>PETRIQUE CLAVES</name>.</l>
<l>Nullus inquinavit error:</l>
<l>Nullus in te serpsit umquam </l>
<l>Cancer: haeresimque spargens pura laesit ubera.</l>
</lg>
<lg>
<head>XXXVIII.</head>
<l>Digna ferre TRES CORONAS:</l>
<l>Fers adhuc quae Virginale</l>
<l>FONTIS illibata sertum.</l>
<l>Digna, quam tot inclytarum</l>
<l>Virginum profusus olim</l>
<l>Rite sanguis consecravit, Vndecim cum Millibus.</l>
<pb id='s020' n='20'/>
</lg>
<lg>
<head>XXXIX:</head>
<l>Fallor? An levatus ala</l>
<l>Mentis abreptae volatu</l>
<l>Deferor, quo vota tendunt?</l>
<l>En, dehiscit PARTHENONIS</l>
<l>Aula praesens: et, severo</l>
<l>Dulce quod coruscat auro, panditur SACRARIUM.</l>
</lg>
<lg>
<head>XL.</head>
<l>O ut hoc conclave fragrat!</l>
<l>CONDITORIUM Piarum</l>
<l>Virginumque, Martyrumque.</l>
<l>Quos odores hinc aperta</l>
<l>Castitas diffundit Ara!</l>
<l>Verius beata <name type='place'>Tempe</name>, quam sepulchra dixerim.</l>
</lg>
<lg>
<head>XLI.</head>
<l>VIRGINUM salvete FLORES:</l>
<l>Quos remotos Orbe nostro,</l>
<l>Sed rigatos rore Caeli, </l>
<l>Et tepore flantis Austri,</l>
<l><name type='place'>Angliae</name>, vel <name type='religion'>Angelorum</name></l>
<l>Cultus educavit Hortus: messuit VICTORIA.</l>
<pb id='s021' n='21'/>
</lg>
<lg>
<head>XLII.</head>
<l>NYMPHA, Nymphae; SANCTA, Sanctae;</l>
<l>VIRGO, Virgines colendae!</l>
<l>VOS precor per OSSA vestra,</l>
<l>Quotquot hanc ornatis AEDEM:</l>
<l>Fata mitigate dura: </l>
<l>Supplices fovete Cives: cernuos attollite.</l>
</lg>
<lg>
<head>XLIII.</head>
<l>Tuque (si mutetur omnis</l>
<l>In sonos, et ora Laurus; </l>
<l>Cuncta fiant astra linguae)</l>
<l>Non satis canenda, nostris</l>
<l>Applica clementer aures</l>
<l>Cereas amica votis, omnium Dux <name type='religion'>URSULA</name>.</l>
</lg>
<lg>
<head>XLIV.</head>
<l>Virgo, vere Virgo Prudens.</l>
<l>Tu facis non Quinque tantum</l>
<l>Obviam venire <name type='religion'>Christo</name>:</l>
<l>Sed vigil majore pompa,</l>
<l>Dum fores patent apertae,</l>
<l>Agmen occursura ducis Vndecim cum Millibus.</l>
<pb id='s022' n='22'/>
</lg>
<lg>
<head>XLV.</head>
<l>Ex olivis copiosa</l>
<l>Mysticis <name type='myth'>Minerva</name> stillans,</l>
<l>In sacros aptatur usus,</l>
<l>Lucidam factura noctem.</l>
<l>O quot ignes, quot pyropi, </l>
<l>O quot ardent absque fungis praeparatae LAMPADES!</l>
</lg>
<lg>
<head>XLVI.</head>
<l>Fit sonus. Stellata cedunt</l>
<l>Splendidis convexa Turmis.</l>
<l>Curritur, stupente Luna,</l>
<l>Quid sacer velit tumultus.</l>
<l>Iamque SPONSUS ecce prodit.</l>
<l>Comiter salutat omnes, noctilucas Virgines.</l>
</lg>
<lg>
<head>XLVII.</head>
<l>Tum ferire plausus Aulam.</l>
<l>Tum sagittas, atque plagas</l>
<l>Ex amore suaviari.</l>
<l>Ducitur formosa late</l>
<l>Per novem Choros Chorea.</l>
<l>Barbitis resultat Aether: una vox, Thalaßius.</l>
<pb id='s023' n='23'/>
</lg>
<lg>
<head>XLVIII.</head>
<l>Tum caput fragrare nardo:</l>
<l>Tum manus stillare myrrham:</l>
<l>Tum madere mensa vino.</l>
<l>TRINUS UNUS EST RACEMUS;</l>
<l>Vnde manat juge MUSTUM:</l>
<l>Quod propinat nuptiale Canticorum Canticum.</l>
</lg>
<lg>
<head>XLIX.</head>
<l>Digna toto vere spargi,</l>
<l>Quale summi Regis Hymen</l>
<l>Scripsit, obtulitque SPONSAE</l>
<l>Solis a calore nigrae.</l>
<l>Illa vulneravit uno</l>
<l>Crine Colli: tu SAGITTIS, tu capillis omnibus.</l>
</lg>
<lg>
<head>L.</head>
<l>O ut Orbe, DIVA, toto;</l>
<l>Qua recens Aurora surgit;</l>
<l>Qua fretum Sol fessus intrat;</l>
<l>Tot Sodales te sequantur</l>
<l>Ad vocantis limen <name type='religion'>AGNI</name>:</l>
<l>Fertilis quot delicatos pascit agnos <name type='place'>Anglia</name>!</l>
<pb id='s024' n='24'/>
</lg>
<lg>
<head>LI.</head>
<l><name type='religion'>Luciam</name> <name type='place'>Sicana</name> Tellus,</l>
<l><name type='religion'>Costidem</name> <name type='place'>Pelasga</name> praefert.</l>
<l>Casta <name type='place'>Romae</name> floret <name type='religion'>Agnes</name>.</l>
<l><name type='place'>Abulam</name> <name type='religion'>Teresa</name> clarat.</l>
<l><name type='religion'>URSULAM</name> nos invocamus.</l>
<l>Tu Voluptas <name type='nation'>Vbiarum</name>, Tu Corona Virginum.</l>
</lg>
<lg>
<head>LII.</head>
<l><name type='religion'>URSULAE</name> Puella nomen</l>
<l>Ferre cum Parente gaudet.</l>
<l><name type='religion'>URSULAE</name> Iuventa palmas</l>
<l>Tibiis, Lyrisque cantat.</l>
<l>Si tacerent ora Vatum,</l>
<l>Saxa, rupes, et canora non tacerent littora.</l>
</lg>
<lg>
<head>LIII.</head>
<l>Gens tibi Togata servit:</l>
<l>Cum Stola Praetexta plaudit:</l>
<l>Inque cunis parvus Infans</l>
<l><name type='religion'>URSULAE</name> trophaea lambit.</l>
<l>Candidati pusiones</l>
<l>Pensilem balbutiente voce Bullam consecrant.</l>
<pb id='s025' n='25'/>
</lg>
<lg>
<head>LIV.</head>
<l>Mille laudibus sonari,</l>
<l>Te viator in plateis,</l>
<l>In foro Mercator audit.</l>
<l>Perque campos, perque silvas,</l>
<l>Aesculi jacens sub umbra </l>
<l>Pastor inflat: cumque canna laetus</l>
<l>offert eclogam.</l>
</lg>
<lg>
<head>LV.</head>
<l>Quidquid hanc illustrat Vrbem;</l>
<l>Iam tibi dicavit olim</l>
<l>Cana Majorum Potestas:</l>
<l>Tecta, muros, Curiamque, </l>
<l>Iura, Fasces et Secures,</l>
<l>Tu Decus gravis Senatus, Consulumque Gloria.</l>
</lg>
<lg>
<head>LVI.</head>
<l>Hinc quotannis omnis aetas,</l>
<l>Strenuus tenerque sexus;</l>
<l>Cum redux October instat;</l>
<l>Ad tuam decenter Aram</l>
<l>Dona figit, et Tabellas:</l>
<l>SACRA concrepante fumant thure PULVINARIA.</l>
<pb id='s026' n='26'/>
</lg>
<lg>
<head>LVII:</head>
<l>In tuos imago vultus </l>
<l>Multiformi transit arte.</l>
<l>Nunc in aere, nunc in auro,</l>
<l>Osculis libanda fulges.</l>
<l>Nunc acu ducente fila, </l>
<l>Nunc <name type='person' n='Rubens'>Rubeni</name> penicillo pingeris vivacius.</l>
</lg>
<lg>
<head>LVIII.</head>
<l>Huc ades Tutela praesens:</l>
<l>PALLIUMQUE PURPURATUM</l>
<l>Explica super Clientes.</l>
<l>Te penes stat summa rerum.</l>
<l>Esto nostrae Civitati,</l>
<l>Quod suae <name type='religion'>Iuditha</name> victrix extitit <name type='place'>Bethuliae</name>.</l>
</lg>
<lg>
<head>LIX.</head>
<l>Eja Dulcis, eja Nostra,</l>
<l>Nos tuere: proque <name type='place'>RHENO</name>,</l>
<l>Fortis Heroina, certa: </l>
<l>Et tuis instructa telis</l>
<l>Masculum defende Flumen.</l>
<l>Nemo decoloret undas, quas curore tinxeras.</l>
<pb id='s027' n='27'/>
</lg>
<lg>
<head>LX.</head>
<l>Si minax insultet <name type='place'>Ister</name>,</l>
<l>Evomatque rursus <name type='nation'>Hunnos</name>,</l>
<l>Ad scelesta bella pronos;</l>
<l>Si quis alter ab nivali</l>
<l>Axe tentet arma <name type='myth'>Triton</name>:</l>
<l>Pone frena fastuosis: alta tunde cornua.</l>
</lg>
<lg>
<head>LXI.</head>
<l>Insuper vovemus ista,</l>
<l>Sit salubris et serenus</l>
<l>Aeris te propter haustus,</l>
<l>Pelle morbos: vim repelle:</l>
<l>Moesta mulce: laeta misce: </l>
<l>Adque portum plena nostrae vela Navis dirige.</l>
</lg>
<lg>
<head>LXII.</head>
<l>Tuta, fac, contingat olim</l>
<l><name type='place'>Angliae</name> Caelestis oras.</l>
<l>Da dolos, opesque Mundi,</l>
<l>Da trucem vitare ventum,</l>
<l>Qui tumore pectus inflat,</l>
<l>Plus nocet fremente <corr sic='Tauro' resp='gloss'>Cauro</corr> Spiritus Superbiae.</l>
<pb id='s028' n='28'/>
</lg>
<lg>
<head>LXIII.</head>
<l>Divitum subinde <name type='place'>Syrtes</name>,</l>
<l>(Nempe flaventes arenas,</l>
<l>Aurifer quas volvit <name type='place'>Hermus</name>)</l>
<l>Prora praetervecta vitet.</l>
<l>Quo metalla fulva terrae!</l>
<l>Congerit majora gemmis lucra, quisquis spreverit.</l>
</lg>
<lg>
<head>LXIV.</head>
<l><name type='myth'>Scylla</name> restat et <name type='myth'>Charybdis</name></l>
<l>Sobrio vitanda Nautae.</l>
<l>Ne Gulae voracis ore</l>
<l>Hauriamur, claude fauces</l>
<l>Os <name type='myth'>Averni</name>; fossa nullis</l>
<l>Cladibus replenda, nunquam divis <name type='myth'>Orcus</name>, sufficit.</l>
</lg>
<lg>
<head>LXV.</head>
<l>Sicubi latens reductis</l>
<l>Excubat pirata claustris:</l>
<l>Seu novus <name type='person'>Giula</name> raptor,</l>
<l>Seu <name type='myth'>Charon</name>, infernus hospes:</l>
<l>Perde lembum cum <name type='person'>Giula</name>: </l>
<l>Merge cymbam cum <name type='myth'>Charonte</name> protinus sub <name type='myth'>Tartara</name>.</l>
<pb id='s029' n='29'/>
</lg>
<lg>
<head>LXVI.</head>
<l>Sicubi balaena, cujus</l>
<l>Turpis alvus stringit amnes,</l>
<l>Et <name type='myth'>Stygem</name> squamosa verrit;</l>
<l>Irruat, puppimque cauda</l>
<l>Verberans immane quasset;</l>
<l>Ne sinas perire captos: sed barathro subtrahe.</l>
</lg>
<lg>
<head>LXVII.</head>
<l>Tum <name type='myth'>Venus</name>, marisque spuma,</l>
<l>(Vnde nata duxit ortum)</l>
<l>Stante conquiescat Alto.</l>
<l>Si ciet Libido venas,</l>
<l>Improboque fervet aestu:</l>
<l><name type='myth'>Cyprios</name> tranquilla fluctus temperet malacia.</l>
</lg>
<lg>
<head>LXVIII.</head>
<l>Nulla <name type='myth'>Siren</name>, Carnis illex,</l>
<l>Noxio blandita cantu</l>
<l>Remigum moretur aures.</l>
<l>Quae tibi votiva Cera</l>
<l>Multiplex offertur, illa, </l>
<l>Ne periclitentur, aures, Virgo, nostras obstrue.</l>
<pb id='s030' n='30'/>
</lg>
<lg>
<head>LXIX.</head>
<l>Desinat <name type='myth'>Cupido</name> <name type='myth' n='Venus'>Matris</name></l>
<l>Missiles vibrare flammas.</l>
<l>Virginis nos figat Arcus,</l>
<l><name type='myth'>Iridis</name> decore pulcher:</l>
<l>Vnde Pacis signa rorant.</l>
<l>Vre sacro, fige dulci Cor Amoris spiculo.</l>
</lg>
<lg>
<head>LXX.</head>
<l>Heu mihi! Tenebricosae</l>
<l>Quale noctis involucrum.</l>
<l>Incubat caligo densa.</l>
<l>Astra condit atra nubes.</l>
<l>Sol recessit. Turbo saevit:</l>
<l>Pugnat Eurus, unda surgit: et fremunt <name type='place'>Ceraunia</name>.</l>
</lg>
<lg>
<head>LXXI.</head>
<l>Exigit vindicta poenas,</l>
<l>Imminet tremundus ultor.</l>
<l>Eja Dulcis, eja Nostra,</l>
<l>Perditis succurre rebus.</l>
<l>Te vocat Celeusma notum,</l>
<l><name type='religion'>URSULAM</name> clamamus omnes Vndecim cum Millibus.</l>
<pb id='s031' n='31'/>
</lg>
<lg>
<head>LXXII.</head>
<l>Frange tempestatis iram:</l>
<l>Numinisque concitati</l>
<l>Mitiga justum Tridentem.</l>
<l>Astra reddat pulsa nubes.</l>
<l>Ponat Eurus: Turbo cesset:</l>
<l>Sidat unda: lux reversa, Mensque pura rideat.</l>
</lg>
<lg>
<head>LXXIII.</head>
<l>Qui Novum retexit Orbem,</l>
<l>Ima navium <name type='person'>COLUMBUS</name></l>
<l>Indico librasse ligno,</l>
<l>Aut eburneo dente fertur.</l>
<l>Nos gravamus saepe, vili</l>
<l>Merce, dentibus caninis, criminumque pondere.</l>
</lg>
<lg>
<head>LXXIV.</head>
<l>Hinc timores, ni levemur,</l>
<l>Pressa succumbet carina,</l>
<l>Eja Dulcis, eja Nostra,</l>
<l>Admove manum gementi.</l>
<l>Tolle funebrem saburram:</l>
<l>Vt BEATAE, qua potiris, littus intret INSULAE.</l>
<pb id='s032' n='32'/>
</lg>
<lg>
<head>LXXV.</head>
<l>Sidus est SAGITTA quaedam,</l>
<l>Hanc sequamur praevolantem.</l>
<l>Haec POLUS: non Vrsa Major.</l>
<l><name type='religion'>URSULAE</name> quamvis minorem</l>
<l>Iuverit spectare STELLAM.</l>
<l>Certior tu, Virgo, Magnes: et salutis Anchora.</l>
</lg>
<lg>
<head>LXXVI.</head>
<l>Sic in ista lacrymarum</l>
<l>Valle decurramus Aequor</l>
<l>Mortuum, declive, salsum.</l>
<l>Mors ubi dolensque vita</l>
<l>Dividunt alterna regna.</l>
<l>Transfer ad mansura REGNI nos PERENNIS gaudia.</l>
</lg>
<lg>
<head>LXXVII.</head>
<l>Quisquis hanc conscripsit Oden</l>
<l>Aurei mucrone teli:</l>
<l>Quisquis hunc cantabit HYMNUM</l>
<l>Ore casto, corde puro:</l>
<l>In suprema Mortis hora,</l>
<l>Huic PATRONA mitis adsis, Vndecim cum Millibus.</l>
</lg>
<pb id='s033' n='33'/>
<div2 id='BaPaK.01.01' n='1' type='synopsis'>
<head>SYNOPSIS HYMNI.</head>
<lg>
<l>Stropha 2 allusum est ad Navim S. URSULAE tot saeculis decantatam: utique tam celebrem, quam famosa Argo fuerit.</l>
<l>7. Occasio et Caussa Martyrii.</l>
<l>9. Ipsum Martyrium.</l>
<l>12. URSULAE sigillatim. Fortitudo animi et victoria.</l>
<l>20. Gemino vulnere icta concidisse traditur; sagittis brachium et cor transfixa. Putes impletum esse in illa, quod Cant. 8 caelestis Sponsus suasit: Pone me, ut signaculum super cor tuum, et super brachium tuum.</l>
<l>22 et 23. Timor et constantia CORDULAE.</l>
<l>24. Consummato certamine Paean Parthenius</l>
<l>27. Digressio Hymnidici Davidico-Poetia, ex Psalmo 113.</l>
<l>31. Oestrum Hunnis divinitus immissum, et turpis abitus a Rheno. </l>
<l>33. Encomium et felicitas Coloniae Ubiorum.</l>
<l>39. Aurea Camera ibidem, SS. Virginum et Martyrum Conditorium. Civium vota et preces.</l>
<l>43. D. URSULAE Laus peculiaris. Ad nuptias Agni euntis Evangelicus apparatus. Juxta illud invitantis Ecclesiae: Prudentes Virgines, aptate vestras Lampades. Ecce Sponsus venit. Exite obviam ei.</l>
<l>50. Religio et affectus S. P. Q. C. erga SS. VV. et MM.</l>
<l>58. URSULAE, Auxiliaris Divae, Patronae Civitatis invocatio.</l>
<l>61. A prora ad puppim. A navigatione D. URSULAE inceptus Hymnus ad Cursum Humanae Vitae simillimum </l>
<pb id='s034' n='34'/>
<l>transit: confirmante S. Job, pertransire nos omnes, quasi naves poma portantes. Cum autem experientiis doceamur, D. URSULAM Sociasque, in mari periclitantibus propitias esse, justa fiducia illarum imploratur auxilium.</l>
<l>62. Et sequentibus quidem strophis pericula maris allegorice proponuntur, utque evitare possimus, expediuntur vota nautica: petiturque primo, ut Britannici Regina ponti liberet nos a superbia vitae.</l>
<l>63. Deinde a concupiscentia oculorum.</l>
<l>64. Ab insatiabili cupiditate habendi.</l>
<l>65. A quibuscumque insidiis.</l>
<l>66. A malo daemone.</l>
<l>67. A concupiscentia carnis.</l>
<l>68. Ab illecebris sensuum nocivis.</l>
<l>70. A variis tentationibus.</l>
<l>73. A sarcina peccatorum, conscientias gravante.</l>
<l>75. Fausto sidere, spirante Zephyro, remigans Hymnus plenis subit ostia velis.</l>
</lg>
</div2>
<closer>Ad majorem DEI, DEIPARAE, S. VRSULAE ac Sociarum ejus gloriam. 	 </closer>
<pb id='s035' n='35'/>
<closer><salute>APPROBATIO</salute>
Dignus omnino est Hymnus iste, qui non apud Vbios tantum, sed ubique gentium legatur ac canatur; magnasque debent S. VRSULAE cultores omnes, Agrippinates autem prae omnibus, Nobilissimo Poetae gratias; quod post lucubrationes tam varias, vinnulas, et venustas, nitidissimis versibus Patronas Virgines celebrare voluerit. Coloniae, pridie Non. Xbres, M.DC.LXIII. 
FERDINANDUS STROBELIUS S. T. D. 
<signed>	Canonicus Metropolitanus, Censor librorum Ordinarius.</signed>
</closer>
</div1>
</body>
</text>
</TEI.2>