<?xml version="1.0" encoding="ISO-8859-1"?>
<!DOCTYPE TEI.2 SYSTEM 'http://www.uni-mannheim.de/mateo/camenatools/DTD/teixlite.dtd'>
<TEI.2>
<teiHeader type='text'>
<fileDesc>
<titleStmt>
 <title>Lyricorum libri 3, Rhythmorum liber 1 alterque miscellaneorum. Acc. [...].</title>
 <title type='sub'>Machine-readable text</title>
 <author n='Kaldenbach'>Kaldenbach, Christoph</author>
 <editor>Kaldenbach, Christoph</editor>
</titleStmt>
<editionStmt>
 <edition>XML version, markup prototype, December 1999</edition>
 <respStmt><name>Ruediger Niehl</name><resp>markup</resp></respStmt>
</editionStmt>
<publicationStmt>
<publisher>Camena</publisher>
<address>
<addrLine><anchor n="http://www.uni-mannheim.de/mateo/camena/kalden1" type="href" id="kalden1"/></addrLine>
</address>
</publicationStmt>
<notesStmt>
 <note type="href">http://www.uni-mannheim.de/mateo/camena/</note> 
 <note type="pathname">kalden1</note>
 <note type="filename">kaldenbachlyrica.html</note>
 <note type="titleimage">s001.html</note>
 <note type="srcfile">kaldenbachlyrica.xml</note>
 <note type="imgpath">kalden1/jpg</note>
 <note type="imgtype">html</note>
</notesStmt>
<sourceDesc>
 <bibl>Braunsberg: Caspar Weingärtner, 1651.</bibl>
</sourceDesc>
 </fileDesc>
<encodingDesc>
<editorialDecl>
<p>Regeln fuer die Texterfassung 03/2001</p>
 </editorialDecl>
<refsDecl>
<p>not necessary</p>
</refsDecl>
 </encodingDesc>
 <revisionDesc>
 <change>
<date>15 July 2006</date>
<respStmt>
<name>Reinhard Gruhl</name>
<resp>markup</resp>
</respStmt>
<item>text typed - structural tagging completed - no semantic tagging - MORPHEUS spell check performed - errata list worked in (except the erroneous corrigenda of p. 67, line 17 and p. 209, line 31)</item>
 </change>
</revisionDesc>
 </teiHeader>
<text>
<gap id='sampling' /><!-- to define the ID, rg -->
<gap id='transcriber' /><!-- to define the ID, rg -->
<front>
<pb id='s001'/>
<titlePage><titlePart>
CHRISTOPHORI
CALDENBACHII
LYRICORUM LIB. III.
RHYTHMORUM LIB: I.
ALTERQUE MISCELLANEORUM.
Accesserunt ex Heroicis
AQUILA et CUPRESSUS.
Item de BORUSSA
PHILAENIDE.
BRUNSBERGAE,
Typis Casparis <reg orig='Weingärtneri'>Weingaertneri</reg>.
M. DC. LI.
</titlePart></titlePage>
<pb id='s002'/>
<gap desc='blank space' resp='sampling'/>
<div type='dedication'>
<pb id='s003'/>
<head>REVERENDISSIMO ET ILLUSTRI DOMINO, Dn. CUNRADO A BURCKSTORFF, Dioecesis Brandenburgensis Praeposito, Ordinis Teutonici Iohannitarum Equiti Aurato, et Commendatori in Lagau, Serenissimi Electoris Brand. Supremo Camerario, Intimo Regiminis, et rei Oeconomicae in Nova Marchia Consiliario, Generali Arcium in Electoratu et Marchia Brandenburgensi Commendanti, Colonello, et Supremo Cuestrini Capitaneo, Goldbeccae, Manschnovii etc. Domino.</head>
<lg met='dist'>
<l>TErrarum praesigne decus, venerabile caeli</l>
<l>Depositum, <orig reg='clipeis'>clypeis</orig> inclite Ductor, Eques;</l>
<l>Cuius in elogiis Virtus contendit Honori.</l>
<l>Et tituli meritis emicuere suis:</l>
<l>Ampla togae lux, ampla sagi, geminaeque Minervae</l>
<l>Cor, et PRINCIPIBUS mensque, manusque, Tuis:</l>
<l>Quae monitis vacat usque DUCIS, clamoribus usque,</l>
<l>Et populi votis officiosa vacat:</l>
<l>Ad nostros etiam paullum vacet, annve, cantus</l>
<l>Auris, et Ausoniae fila pudica lyra.</l>
<pb id='s004'/>
<l>Otia nobilibus misce Phoebeia curis,</l>
<l>Atque augusta rudi pondera voce leva.</l>
<l>Scilicet alternam sollertia tanta quietem</l>
<l>Postulat, et subiens seria ludus amat.</l>
<l>Te facilem tenuis poscit sibi Musa Patronum:</l>
<l>Gaudeat o facili Praeside, Musa cliens:</l>
<l>Deliciumque Tui dum pergis PRINCIPIS esse,</l>
<l>Ne vatis renuas et decus esse Tui.</l>
</lg>
<pb id='s005'/>
<p><emph>CHRIST. CALDENBACH. AQUILA, SIVE In Inaugurationem. Serenissimi Potentissimique Principis ac Domini, DOMINI IOHANNIS CASIMIRI, Dei gratia Regis Poloniae, Magni Ducis Lithuaniae, Russiae, Prussiae, Masoviae, Samogitiae etc. Suecorum, Gothorum, Vandalorumque Regis Hereditarii.</emph></p>
</div>
</front>
<body>
<div1 id='KaLB.01' n='1' type='poem'>
<pb id='s006' n='006'/>
<div2 id='KaLB.01.01' n='1' type='poem'>
<head>PRAEFATIO In Aquilam.</head>
<lg met='dist'>
<l>ACtiaci quondam felicia proelia Martis</l>
<l>Gratata est reduci cum sua Roma Duci:</l>
<l>Caesareos auxit voluctis non una triumphos,</l>
<l>Artificique suum gutture plansit Ave.</l>
<l>Grande salutator pretium tulit ilico corvus,</l>
<l>Picaque, et Eoa psittacus hospes humo.</l>
<l>Non, operas, oleaeque dolens incommoda sutor,</l>
<l>Carmina ridiculae sera fefellit avis.</l>
<l>Me sua Lechiacis fictore securibus Ales</l>
<l>Plaudit, et auspicio firmat ovante thronum.</l>
<l>Non Indi soboles vulgi, non munia tanta</l>
<l>Frondibus, aut tectis garrula mater obit.</l>
<l>Ipse suum cohibet crocitans genus augur Apollo:</l>
<l>Clangentesque vetant plectra minora tubae.</l>
<l>Gratanti placitura sono, de vertice caeli</l>
<l>Missa, venit summi fulva ministra Iovis.</l>
</lg>
</div2>
<div2 id='KaLB.01.02' n='2' type='poem'>
<pb id='s007' n='A2'/>
<lg met='hexa'>
<l>FUlmineam, Tarpeie pater, demitte volucrem,</l>
<l>Auspiciisque recens lustret melioribus orbem</l>
<l>Purpura. non unus captat praesagia Calchas,</l>
<l>Tiresiaeque vaga suspectant praepete caelos,</l>
<l>Dum pronus relevatur apex, Lechique refulgene</l>
<l>Stemmata, et augustas instaurant Numina sedes.</l>
<l>Hinc milvi moveant <corr sic='rristes' resp='transcriber'>tristes</corr>, dirumque minatae</l>
<l>Voces Bistoniae. sileat Ciceronibus atro</l>
<l>Carmine Phoebeus volucer, vigilisque mariti</l>
<l>Accuba, non tetricis horrescat Hymettia bombis</l>
<l>Ales, et intrepido fatalis noctua Pyrrho.</l>
<l>Quae Ganymedeis quondam tibi mutua praedis</l>
<l>Terga dedit; mediique procul confinia mundi</l>
<l>Distinctis invenit agris, qua colla bivertex</l>
<l>Parnassus levat, et Phoebo dant limina Delphi;</l>
<l>Haec fulvos repetat iam nunc Helicone volatus,</l>
<l>Sarmaticumque salutet ebur sublimis, et apto</l>
<l>Omine transscriptis applaudat regia regnis.</l>
<l>Hanc pater Aonio Clarius de vertice ducat</l>
<l>Ipse favens: Clariaeque ducem stridore secundo</l>
<l>Pone sequantur aves, Cycnus, lepidisque Cicada</l>
<l>Rauca sonis, <orig reg='Grypesque'>Gryphesque</orig> cati, pedibusque recurvis</l>
<l>Acrior Accipiter. festivus adhinniat illi,</l>
<l>Atque Aganippaeas stillet vocalior undas</l>
<l>Pegasus. ingenuis illam et iucunda venustet</l>
<l>Calliope sertis: certentque in vota Sorores.</l>
<l>Iam laetae cecinere tubae, cantusque tubarum</l>
<l>Aera iuvant pinnis tremulis. iam templa, forumque,</l>
<l>Iam campi, vicique dato complentur ovatu,</l>
<l>Et turbas fremor altus habet. vomit horrida vallum</l>
<l>Fulmina, ferratique sonant per inane tonantes.</l>
<pb id='s008'/>
<l>Sunt alii, quibus ille tuus deserviat, ignes,</l>
<l>Armiger; atque alii, quos expetat aure, fragores,</l>
<l>Et quae tela ferat. late crepat inclita ferrum</l>
<l>Nomina, belligerique globi, Russique, Gothique,</l>
<l>Et Livonum pellita phalanx. ad regia iurant</l>
<l>Signa truces Heneti, Litavusque, et fruge Volinus</l>
<l>Ditior. optatis reboant vaga sidera Vitis.</l>
<l>Huc age felices obtendat stridula vultus,</l>
<l>Et, sua per simulacra ruens, veneranda satelles,</l>
<l>Tot fremitus accendat ovans, et iubila firmet.</l>
<l>Non aliena, Pater, nostris in tanta triumphis</l>
<l>Fata vocatur avis, dudum quae celsa cohortes</l>
<l>Eduxit patrias, et genti schemata finxit.</l>
<l>Fac ornet Romana biceps insignia, et armis</l>
<l>Regum crebra micet <corr sic='::' resp='transcriber'>:</corr> populum tamen una Polonum</l>
<l>Iure colit. Primis hinc ipse sibique, suisque,</l>
<l>Auguriis faustas olim disponere sedes,</l>
<l>Dux populi, Lechus fertur, cum Vistula pingues</l>
<l>Offerret profugo terras, Aquilaeque dederunt</l>
<l>Omen, et inventi signarunt oppida nidi.</l>
<l>Num potiore tibi sacratam condidit aedem</l>
<l>Urbs tua prodigio, nitidam qua celsius arcem</l>
<l>Ardua praesagis tollunt Capitolia membris?</l>
<l>Hac in centimanos tendebas auspice fratres</l>
<l>Ipse, Giganteamque vales evertere molem</l>
<l>Prosper, et indomitos alto turbare Mimantas.</l>
<l>Fulserunt eadem campis in proelia quondam</l>
<l>Signa tibi, nostris quae fulgent usque maniplis.</l>
<l>Exemplis haec Creta tuis, haec Troia levavit,</l>
<l>Haec Latium. supplex Aquilis bellantibus orbis</l>
<l>Cessit. idem signum, pugnator Persa, tulisti.</l>
<pb id='s009' n='A3'/>
<l>Seu praefixa vetus gestavit gramina miles:</l>
<l>Seu torvi simulacra lupi, fortisve caballi</l>
<l>Praetulit in pugnam, taurive, suisve Sabelli;</l>
<l>Cum tumidi nondum ventis strepuere dracones:</l>
<l>Mobilibus non ulla tamen magis apta refulsit</l>
<l>Castris <corr sic='esfigies' resp='transcriber'>effigies</corr>, facili quam sorte revellat</l>
<l>Signifer, et tremulis surgant praetoria monstris.</l>
<l>Scilicet haec mundi praeclara negotia visu</l>
<l>Protulit usque bono. non hac optatius omen</l>
<l>Fecerit Accipiter, non bis seno ordine Vultur</l>
<l>Romuleus. cedunt uni metuenda volucri</l>
<l>Nomina Chaoniae, Picusque, et suavis Aedon.</l>
<l>Sola Iovis, quae fert, excellere Fulmina gaudet.</l>
<l>Nec melior virtute Duces, atque agmina belli</l>
<l>Anteeat volucris, pictisquae robur ab hastis,</l>
<l>Et cordi socias inspiret lucida vires.</l>
<l>Ecce per aerios, Divorum nuntia, tractus</l>
<l>Fausta levatur avis. respondent omina, et unci</l>
<l>Addicunt litui. dextras advertite pennas,</l>
<l>late cava porrectos in templa volatus.</l>
<l>Constant fata poli, nec laevo Numine visus.</l>
<l>Ipsa susurranti conspirant lenius auta.</l>
<l>Iam procul augusto CASIMIRI nomine sacra,</l>
<l>Carbasa, nec geminas ignorant signa volucres.</l>
<l>Stat Lechi numerosa phalanx, atque, aspera centum</l>
<l>Nominibus, dum vasta citos trans nubila cursus,</l>
<l>Et gyros spectat celebres, hac auspice Regem</l>
<l>Optat, et aligero promittit mutua ductu</l>
<l>Proelia. non illos Sueci terrere Leones,</l>
<l>Non Scythici possint cristis immanibus Angues,</l>
<l>Non Lunae Geticae. faciles ad murmura Nili</l>
<pb id='s010'/>
<l>Prima, ferumque Nigrin signis ea duxerit ales.</l>
<l>Cedimus augurio laeti, fremituque secundo</l>
<l>Clara Panomphaeae capimus documenta ministrae.</l>
<l>Ista, Corinthiaci deludens pilea Prisci,</l>
<l>Fata dedit. talem nato portendere pauper</l>
<l>Regna Midae vidit genitor. non dissona cunis</l>
<l>Venit Alexandri vates, altoque resedit</l>
<l>Culmine. fatidico talem super ardua vultu</l>
<l>Aegonis se tecta tulit: <orig reg='clipeumque'>clypeumque</orig> Sicani</l>
<l>Pressit ovans Hieronis: et ipsi prandia rapta</l>
<l>Augusto retulit. talis tibi, Livia, pullum</l>
<l>Deiecit gremio, Daphnaeo termite onustum;</l>
<l>Termite, qui viridi praeberet semina silvae,</l>
<l>Unde triumphales optarunt germina pompae.</l>
<l>Pande leves supra. ceu pandis, amicior alas</l>
<l>Nubivagi Regina chori, generosa Tonantis</l>
<l>Stipatrix, trifidae Moderatrix inclita flammae:</l>
<l>Et volucres itera Plausus. haud inscia tantae</l>
<l>Sortis, honora venis. te certa nobile vate</l>
<l>Pressat io! CASIMIRUS ebur; fulgentque verendi</l>
<l>Mitibus auspiciis gladii. te festa coruscum</l>
<l>Serta tegunt, monitrice, caput; coiitque potenti</l>
<l>Virga manu, sacrique globi. tibi funera magni</l>
<l>Saeva LADISLAI, atque ingentem eluximus urnam.</l>
<l>Spirat io! pro fratre Titus, pro Castore Pollux.</l>
<l>Par oneri, fesso rerum successit Atlanti.</l>
<l>Huc age divinos iterum per nubila gressus</l>
<l>Flecte ferox, nostrisque volens complaude triumphis,</l>
<l>Regnatrix augusta poli, liquidissima fati</l>
<l>Praeses, et augurii fortunatissima Princeps.</l>
<l>Non pecudum fibras, non, te praesente, moramur</l>
<pb id='s011' n='A4'/>
<l>Pullos Chalcidicos, non, Phoebi germina, lauros,</l>
<l>Et frondes aestu creperas. tibi cesset acutus</l>
<l>Oscen, et argutis horrens Dodona Columbis.</l>
<l>Carmina tu Mantus aequas, vocemque Sibyllae</l>
<l>Fatiloquae. non te potior versuta Premisli</l>
<l>Machina, et Arsaciis nugax hinnitibus aer,</l>
<l>Aut nostris superent antiqua oracula metis,</l>
<l>Et stadii malefidus honor. Sic pendula Regem,</l>
<l>Sic Proceres venerate procul; sic fusa per agros</l>
<l>Agmina Vistuleos festivo perstrepe lapsu,</l>
<l>Et signis collude tuis, quibus impigra late</l>
<l>Tela rotant Venedi; <orig reg='quibus'>queis</orig> orbe Ruthenus aheno</l>
<l>Concrepat, et pandas sinuat Masovita cateias,</l>
<l>Pegaseosque vehens simulat Podelassia vultus.</l>
<l>Tum, factis rite auspiciis, in nubila condas</l>
<l>Rursus celsa caput, caelique e vertice summo,</l>
<l>Nimborum supra patriam, ventosque sonantes,</l>
<l>Fusa procul nobis audi gratantia vota:</l>
<l>Et, <orig reg='quibus'>queis</orig> laeta chelys regalis inauguret horam</l>
<l>Imperii, illustres tribuas in verba figuras.</l>
<l>Quid non missa boni cupidis denuntiet ales?</l>
<l>Quam gentis Superi dederunt in liquida nasci</l>
<l>Sceptra suae, Divumque pater iubet ipse tremendae</l>
<l>Deservire faci, spatiosumque ignibus orbem</l>
<l>Terrificare suis; quam vultus, et indole virtus</l>
<l>Laeta sua, patriusque vigor regale subire</l>
<l>Optat onus, civesque sacris inflectere frenis.</l>
<l>Talem, IANE, tuis effert te gentibus aether.</l>
<l>Nasceris, ut regnes, meritisque intenderis ortu.</l>
<l>Imperiis edi minus est: simul illa mereri,</l>
<l>Summam laudis habet. virtutem Lechia primum,</l>
<pb id='s012'/>
<l>Tum spectat genus in Dominis. ad fulmina promptam</l>
<l>Haud unquam Paphiae prolem genuere columbae.</l>
<l>Ut primi genium capitis per limpida secum</l>
<l>Prata vehit rivus: consurgit semen honesti</l>
<l>In sobole. Non sic morituri stragula Fratris,</l>
<l>Iamque reposcendi te verba novissima Regis</l>
<l>Augustae Procerum commendavere coronae:</l>
<l>Quam tanta DEUS ipse domo. cur robore Medus,</l>
<l>Aut fasces Meroe procero corpore nixa</l>
<l>Speret? ament Indi formam, censusque beatos</l>
<l>Aethiopes; credant veteres abdomina regno</l>
<l>Digna Gothi; pernix alibi se cursus habenis</l>
<l>Induat. Imperiis multum natura ministrat,</l>
<l>Maiorumque vetustus honos. e stirpe putetur</l>
<l>Regia sors. colat hos populus, quibus astra colendi</l>
<l>Principium fecere domo. parere solebat</l>
<l>Sparta vetus certo generi; solitae estis Athenae:</l>
<l>Nec proavum seriem neglexit, sceptra, Corinthus,</l>
<l>Commissura Duci. quid tot superaddere gentes</l>
<l>Expediat? tendit caelesti Iuppiter ortu</l>
<l>Ipse potens in regna poli. Sic, libera quamvis,</l>
<l>Obsequia usque dicas natis in sceptra, Polone,</l>
<l>Dum licet, atque alto exoptas a sanguine Regem.</l>
<l>Non Vendae tibi femineo, non Hedvigis, ore</l>
<l>Displicuere throni, dignus dum stirpis avitae</l>
<l>Perstet honor. quid progeniem nunc edere Lesci,</l>
<l>Quid tanto celebrem iuvat allegare Piastum</l>
<l>Ordine? non nobis rectorem, Galle, dedisses,</l>
<l>Non alii, si prisca genus servasset origo.</l>
<l>Ipsa Iagelloniae, quantum datur, usque perennat</l>
<l>Cura domus, poscetque suos ad sceptra nepotes,</l>
<pb id='s013' n='A5'/>
<l>Dum sobolem curent Superi, nec fata sinistris</l>
<l>Obstent ordinibus, vigeantque a stirpe minores.</l>
<l>Cunas fama Iovis dudum decoravit <corr sic='honoro' resp='transcriber'>honore</corr></l>
<l>Flammigerae cultu volucris. Cretaea revisens</l>
<l>Antra, puellarem crebro restinguere fertur</l>
<l>Illa sitim, rostroque sacrum suffundere nectar.</l>
<l>Unde suis ales etiam nunc emicat astris,</l>
<l>Officiosa procul, et munere gaudet alumni.</l>
<l>Non et Achaemenios istaec non ambiit ortus</l>
<l>Nutrix: et meritis infantes crebra stupendis</l>
<l>Affecit quondam, subiens inopina labantes,</l>
<l>Praecipitesque datos, si tantum vera seruntur;</l>
<l>Et casum celeri prae cavit subiuga dorso.</l>
<l>Te primi (nil ficta moror) sub luminis oras</l>
<l>Expositum, Rex, Augustae cinxere cultu volucris.</l>
<l>Grandibus officiis subito, fulsitque paternum</l>
<l>Stemma, nec auspiciis caruisti illustribus infans.</l>
<l>Ilico regales animos, afflataque Divum</l>
<l>Numine supplicibus spondebas pectora terris.</l>
<l>Sed nec Caesareae comites se iungere nostris</l>
<l>Fugerunt Aquilae, geminaque a teste refulsit</l>
<l>Ortus sidereus. Qua non illustrior orbe</l>
<l>Gens viget, in proavis numeras: stirpique Polonae</l>
<l>Confers Austriacam. quin et tibi linea priscis</l>
<l>Deducit genus acre Gothis. quo cumque beatis</l>
<l>Vergis principiis, generare propinquior astris,</l>
<l>Heroumque sacro confundis sanguine famam.</l>
<l>Non ego nunc seros ausim percurrere fastos,</l>
<l>Maiorumque referre decus. me dulcia dudum</l>
<l>Nomina, me gemino fecunda vocabula lactant</l>
<l>Pondere. Te, titulo compar, tellure cadentem</l>
<pb id='s014'/>
<l>Excipit alma CHARIS, facilique benigna sereno</l>
<l>Gratia, quod tribuit mater Constantia, robur</l>
<l>Temperat. O quantum CASIMIRI voce superbis!</l>
<l>Quae pulchrae secreta facis praesagia sortis!</l>
<l>Omnia nunc uno coeunt cognomina verbo,</l>
<l>Seu Sanctus, seu Iustus ames, seu Magnus haberi.</l>
<l>Tot spectant unum tituli. numquam illa sinistris</l>
<l>Orbi Sarmatico venerunt nomina fatis.</l>
<l>Hinc perpes fuit indigenis amor, hostibus horror.</l>
<l>Hinc leges, hinc poena reis, hinc gratia venit</l>
<l>Supplicibus. proceres beat hinc concordia. plebem</l>
<l>Pax, et tuta quies; regni prolatio fines.</l>
<l>Augusti sed enim vix soli in patria vultus</l>
<l>Pondera sufficiunt. quondam Phoebeia pullos</l>
<l>Lumina distinguunt Aquilis, curamque parentis</l>
<l>Proles ampla subit; ni recto perferat altum</l>
<l>Ore iubar, nido turbatur degener haeres.</l>
<l>Quod si purpureos inconniventibus ignes</l>
<l>Hauserit advertens oculis: et fusca colorum.</l>
<l>Membraque, pesque decens hamis, atque ungve severo.</l>
<l>Incurvaeque placent nares, quas Persa vereri</l>
<l>Optet, et excelsae consecret in omina mentis.</l>
<l>Tum patrio gaudet raptu, sequiturque volantem</l>
<l>Nisibus ingenuis soboles, tergoque fideli</l>
<l>Excipitur quondam, et gestat sua tela Tonanti.</l>
<l>Talem sceptrigeris te finxit cautior annis</l>
<l>Cura Sigismundi patris, celsoque paravit</l>
<l>Optandum solio. partem sibi vendicat ardor</l>
<l>Vividus ingenii, partem sibi corporis artes.</l>
<l>Membrorumque vigor facilis. nec lingua disertos</l>
<l>Vult nescire modos, dominumque in pectora robur.</l>
<pb id='s015' n='A6'/>
<l>Dividis eloquium populis, fandique politam</l>
<l>Multiplicas faciem. tot Ponti cultus in ora</l>
<l>Rector suspicitur. quid fulmina docta Periclis,</l>
<l>Facundique queant, gaudes reputare, Solones,</l>
<l>Et linguae imperiis potior, quam Marte, Philippus.</l>
<l>Vidimus Andino tibi iam mitescere melle,</l>
<l>Iam Senecae stricto muniri pondere chartam.</l>
<l>Non arcana Sophum Princeps penetrare recusas,</l>
<l>Doctrinaeque sinus varios. cum codice fasces,</l>
<l>Cum sceptris iungi calamos bene, gnarus: honestum</l>
<l>Annuis, ut sapiant reges, sapiensve gubernet.</l>
<l>Hinc sortem populis, hinc duci commoda terris.</l>
<l>Traductas orbi pestes, Licinique venena</l>
<l>Ne quicquam, dudum amplexo, magis Antonini,</l>
<l>Alphonsique placent. stat doctos usque vereri,</l>
<l>Nomina sancta, Numas, et sani Corcula mundi,</l>
<l>Scipiadas. spernit, quas non intelligit, artes</l>
<l>Dux populi: frustraque petunt sua praemia Musae.</l>
<l>Tum viguit Romanus apex, cum scriberet ipse</l>
<l>Caesar, et Augustas habitaret Cynthius aulas.</l>
<l>In primis antiqua sagax monumenta revolvis;</l>
<l>Aevorumque vices, nec stantem limite certo</l>
<l>Contemplare Deam. dein dextram circinus armat,</l>
<l><corr sic='Camprestemque' resp='transcriber'>Campestremque</corr> locas docta statione Gradivum.</l>
<l>Iam sonipes, iam lucta tibi, consertaque tela</l>
<l>Distinguunt operas. etiam tibi rura Diana</l>
<l>Pandit, et intrepidum praeformat ludicra Martem.</l>
<l>Mox patriis tiro castris, molique sagatae</l>
<l>Serius accedis. Qualem Volscentibus arvis</l>
<l>Aeneam puer Ascanius, Rutulisque, cruentum</l>
<l>Saepe sequebatur praesens, et caedibus arsit:</l>
<pb id='s016' n='016'/>
<l>Dilecto cupiens lateri, et legionibus haeres.</l>
<l>O quoties tenerum, Marianae moenibus arcis</l>
<l>Cum Suecos ageres retro, pater Istula cernens,</l>
<l>Gestiit, et properis applausit <orig reg='comptior'>comtior</orig> ausis!</l>
<l>Haec, ait, haec alacris praetextae symbola quid non,</l>
<l>Sumpta deinde toga, spondent? cui Prussica iam nunc</l>
<l>Rura, age, tutori tandem quoque debeat orbis</l>
<l>Sarmaticus. Sed maior agit Bellona volentem.</l>
<l>Fraternis etiam non nulla accede triumphis</l>
<l>Portio. te dudum exspectant hiberna pruinis</l>
<l>Saeva Borystheniis. alium te Thesea iungant</l>
<l>Amphitryoniadae, seu mavis, saecula nostra</l>
<l>Euryalum Niso. Moschi submissa pudendo</l>
<l>Perfida colla iugo; pussas a moenibus urbis</l>
<l>Infestas acies, ereptaque faucibus hostis</l>
<l>Oppida; prostratum, quemcumque Europa fovebat,</l>
<l>Militiae florem; tot signa, tot ora verendo</l>
<l>Ductorum curvata pedi: nae laudibus addit</l>
<l>Partem etiam, CASIMIRE, tuis. agnovit honorum</l>
<l>Ipse LADISLAUS comitem; non dulce Sehinus</l>
<l>Nesciit auxilium; seu verti castra, Ducesve</l>
<l>Captivos abigi; seu victum, et noxia Martis</l>
<l>Arma suo tecte doluit submissa Smolensco.</l>
<l>Nec Valachis aberas campis, cum duceret orbis</l>
<l>Robur Amurathes, et Byzantina labarent</l>
<l>Foedera. Threicio iam tum tibi tela cruore</l>
<l>Gestibant maduisse diu, patriaeque vocanti</l>
<l>Germanam meditatus opem, cum Fratre, leoni</l>
<l>Tendebas suppar gemino: nisi pacta Gelonus</l>
<l>Eligeret, pronamque manu praeferret olivam,</l>
<l>Et tumidos ultro premeret Murtazius aestus.</l>
<pb id='s017' n='A7'/>
<l>Nondum maturum solio te fata putarunt,</l>
<l>Ni meritis exiret honos maioribus, et te</l>
<l>Victorem simul ipsa suum Fortuna probaret.</l>
<l>Heu nimias Divae vires, in summa iocantis</l>
<l>Quondam etiam mundi capita, augustosque Dynastas</l>
<l>Tam rigide! socium te Caesar avunculus armis</l>
<l>Accipit, et dubiam Princeps conscendis arenam.</l>
<l>Non steriles tibi bellatrix Germania pugnas,</l>
<l>Aut trepidam decerpsit opem. tibi Vandala saepe</l>
<l>Cessit fracta cohors; te Gallus, et ense Laponus</l>
<l>Horruit invictum toties. nisi, longius hostem</l>
<l>Dum sequeris profugum. Quamquam te laeva periclis</l>
<l>Induit impavidum sors, et fidentior omne</l>
<l>Adversum superas. Non hospitis ora Darii</l>
<l>Miltiades olim subiens, non pectore fortis</l>
<l>Excidit Attilius, caderent cum durius arma</l>
<l>Punica. praedones inter stat Iulia virtus,</l>
<l>Et claro gravius luituros scommate ludit.</l>
<l>Sic te scaeva throno tantum graviore paravit</l>
<l>Pulchrius insultu Dea. lapsi surgimus olim</l>
<l>Dulcius, et melior venit inter acerba voluptas.</l>
<l>Crescit ab obsequiis regimen. quem saeva procellis</l>
<l>Egit hiems, leni dat lintea cautior aurae.</l>
<l>Ipse mali gnarus, novit sanare suorum</l>
<l>Rex mala, dignaturque inopes attentior auris.</l>
<l>Et iam certa suum deposcunt sidera Regem.</l>
<l>Conspirant uni Proceres. hunc ultima fratris</l>
<l>Vota LADISLAI monstrant. ab utraque paratus</l>
<l>Sorte throno, CASIMIRE, redis tibi, plena tropaeis,</l>
<l>Deberi diadema, tuis. Alemannia clamat.</l>
<l>Te dignum solio laudant Italique, Britannique,</l>
<pb id='s018'/>
<l>Et, quem terrueras invicto nomine, Gallus.</l>
<l>Astrepit ipsa procul vultu Cantabria quondam</l>
<l>Laeta tuo. non ampla Tyras suffragia demit;</l>
<l>Non, grandes operas testata, Borysthenis unda.</l>
<l>Terrarum quascumque plagas vel gratia frontis,</l>
<l>Vel dextrae dedit illustres vigor, undique claris</l>
<l>Testibus eveheris, Cur vitae tempora caelo,</l>
<l>Teque sacrum vis esse Diis? angustior orbis</l>
<l>Num meritis est porro tuis? iamque ultimum honorum</l>
<l>Es, Princeps. emensus iter? vel splendida tandem,</l>
<l>Tot dignam studiis, exquirunt orsa quietem?</l>
<l>Quaque potest, mundi emeritum te rebus, Olympus</l>
<l>Vindicat ipse suum? num quondam regia quadrant</l>
<l>Sceptra sacerdoti, geminique in crine tiarae</l>
<l>Conveniunt uno bene, et aris purpura gaudet;</l>
<l>Pontificum ut primi sociabant munia reges?</l>
<l>Quicquid id est: quem Cluniaci de limine sacro</l>
<l>Prisca coronavit Rixae sibi Lechia natum,</l>
<l>Nunc reducem mundo, ac sceptris videt, omine dextro.</l>
<l>Et nunc Praecopii grassantur caede latrones:</l>
<l>Ut tunc sanguinei miscebant cuncta tumultus.</l>
<l>Est, est, quem subigas, hostis, quae iurgia tollas.</l>
<l>Illum et Masoviis acrem, Prussisque cruentum</l>
<l>Accipimus, dum sera beavit regna quiete.</l>
<l>Nescit claustra decor. virtus in sole triumphet.</l>
<l>I bonus, et mundo felicia nomina redde;</l>
<l>Redde tuis tutare pios, compesce feroces.</l>
<l>Securum tibi templa Deum, tibi tecta vigorem</l>
<l>Acceptum referant populi. sacra, curia, leges,</l>
<l>Suppetiae miserum, tibi digna negotia caelo</l>
<l>Suppeditant; dignum monstrant te dulcibus astris.</l>
<pb id='s019'/>
<l>Cur lateas antro, Divum genus, edite regnis?</l>
<l>Patria si quondam te laudatore superstes</l>
<l>Sceptra LADISLAUS meruit: nunc et sua consert</l>
<l>CAROLUS ora tibi. flectunt encomia coetum</l>
<l>Tanta Palatinum, fraternaque pondere dudum</l>
<l>Gaudent vota suo. non impia proelia Thebae,</l>
<l>Non alium Smerdi Cambysen vulnere dirum</l>
<l>Persa videt. vivit Lecho procul exule Cracus,</l>
<l>Patria cognato nec manant arva cruore.</l>
<l>Felix principiis annus, Ianique decori</l>
<l>Nominibus menses, meritis quibus unguina sacra</l>
<l>Fluxerunt membris, et honoro corpore primum</l>
<l>Dalmaticae fulsere togae! Qua celsior altas</l>
<l>Antevenis nubes, mea, liquidioribus alis,</l>
<l>Plaude decenter, Avis. firmant suffragia Patres,</l>
<l>Et tua Sarmaticis elucent signa coronis.</l>
<l>Inclita si vestrae gentis tu regna mereris,</l>
<l>Dotibus insignis naturae, atque indole clara:</l>
<l>Tecum etiam noster Princeps regnare meretur;</l>
<l>Omnis et altorum decorum resplendet imago.</l>
<l>Qua Regem virtute praeis? quae munera signas?</l>
<l>Prima Iovem curat Pietas, gaudesque verendis</l>
<l>Servitiis. hac luce novae decorantur habenae;</l>
<l>Hoc simulant meritum. cunctis excelsior, infra</l>
<l>Se IANUS putat esse DEUM. labat hoc sine fulcro</l>
<l>Omnis apex, rerumque vigor. non cura regentis,</l>
<l>Non populi viget obsequium. quae firmat utrumque,</l>
<l>Est pia religio. cedat simulata Minerva,</l>
<l>Aut cervae monitus niveae. non impius ardet</l>
<l>Nocturnae torus Aegeriae; non numine pravo</l>
<l>Fingit Apollo Ducem, Capitolinive moratur</l>
<pb id='s020' n='020'/>
<l>Cella Iovis. verae patuerunt flumina sortis,</l>
<l>Et rectis DEUS auspiciis. ter Sancta ministrant</l>
<l>Numina praesidium, quae non impune iocetur,</l>
<l>Aut barbae illepido Dionysius exuat auro.</l>
<l>Quod si Pythagoras Aquila divinior alba</l>
<l>Audit, et excepta tantum meret hospite nomen:</l>
<l>Qua magnus Rex esse velit, tu ferto Columbam,</l>
<l>Ales, Idumaeo quondam super amne, Columbam,</l>
<l>Quae mic vit nive candidior, purisque pruinis:</l>
<l>Et regat aetheriis regnantem Spiritus auris.</l>
<l>O quantum spondent commercia sacra secundi!</l>
<l>Tunc Aquilae pennis caeli super astra subinde</l>
<l>Evolet, et sanctis inhiet vitale cadaver,</l>
<l>CHRISTUM, perfugiis, optetque augere coronam.</l>
<l>Te vegeto pollens extollit acumine visus,</l>
<l>Assuetaeque faces caelo, et capientia solem</l>
<l>Lumina, maturi CASIMIRO pondera sensus</l>
<l>Regia decernunt, et rerum cautior usus.</l>
<l>Instat io! sollers oculus, momentaque regni</l>
<l>Temperat ingenio vigili. non torpida clavum</l>
<l>Dextra regit. capitis collucet lumine corpus</l>
<l>Imperii. nunc ora suis exculta loquelis,</l>
<l>Nunc peregre visi soles, et crimina sortis</l>
<l>Utilitate vigent. Tu quondam provida nidum</l>
<l>Consuesti, querulosque lares firmare lapillo,</l>
<l>Insidiasque caves. illi Prudentia regnum</l>
<l>Munit, et integro durantes pectore curae.</l>
<l>Tot sortem populorum unus, tot vota bilance</l>
<l>Versat inoffensa. non dissona moribus illum</l>
<l>Agmina, et ingenio, non casus mille fatigant,</l>
<l>Non pacis bellique vices. iam litibus obstat,</l>
<pb id='s021'/>
<l>Iam melius ligat arte suos. nunc extera curat</l>
<l>Foedera; nunc surias, intestinamque Megaeram</l>
<l>Arcet, et occultis adhibet moderamina technis,</l>
<l>Incestas alii Capreas, celebrentve tepentis</l>
<l>Lustra gynaecei, populumque, diemque perosi.</l>
<l>Impugnata legant alii per litora conchas,</l>
<l>Oceanique graves spoliis Capitolia visant.</l>
<l>Nonnulli trutinis librent invisa Minervae</l>
<l>Agmina, textricemque manum, qua moenia certum</l>
<l>Inveniant dimensa modum: vel mille theatra</l>
<l>Muribus, et totidem mustelis ampla profanent.</l>
<l>Quantum distat ab his, dum noster in omnia Proteus</l>
<l>Se rerum simulacra vocat, causisque diremptus</l>
<l>Undique tot, populo sua lumina dividit Argus.</l>
<l>Ille nec astuto parcit conamine, lentae</l>
<l>Cum sors deficiunt vires, vulpemque leoni</l>
<l>Iungit, et occultis molitur commoda technis:</l>
<l>Suspendenda velut ramis frondentibus ova</l>
<l>Vulpina tu pelle tegis, Phoeboque fovenda</l>
<l>Quondam non incauta locas. Etiam aspera verba</l>
<l>Condit amans, placidusque monet, durumque benigno</l>
<l>Temperat, et sontes emendat lenior ausus.</l>
<l>Sic hebetes acuit vultus tua melle remista</l>
<l>Cecropio bilis, polletque per unguina visus.</l>
<l>Conveniens plerumque pater cum iudice poenam</l>
<l>Mitigat utilius, consorsque rigoribus urget</l>
<l>Gratia. crudeles evertunt sceptra recenti</l>
<l>Compede Tarquinii, et Siculis mugitibus horrens</l>
<l>Machina. non Syllae tabulis immitia densent</l>
<l>Rostra, nec immanes acuit Mezentius iras.</l>
<l>Qualem virginibus facilem te prisca litandis</l>
<pb id='s022'/>
<l>Saecla ferunt, iugulo toties cum saeva vetares</l>
<l>Arma, bovemque feris monstrares caedibus aptam,</l>
<l>Infigens abrepta bovis cervicibus arma:</l>
<l>Moribus insuevit placidis, atque indole Princeps.</l>
<l>Non ipsi firment adamantina vincula regnum,</l>
<l>Seu terror trux, sive metus; cui fortior arcem</l>
<l>Condit Amor. quam non strepero balista tumultu</l>
<l>Eruat, aut agiles occulta mole <orig reg='cuniculi'>cunicli</orig>.</l>
<l>Privatis augusta togis se purpura miti</l>
<l>Indulget radio, non hoc discedere vultu</l>
<l>Se tristem quis forte gemat. metuenda facessunt</l>
<l>Nomina nonnumquam, Domini, stipatque modesto</l>
<l>Exsultans titulo, modicus commilito Regem,</l>
<l>Iniectae meministe iubent, quibus imperet, usque</l>
<l>Augustum trabeae, nec acerbo patria gaudet</l>
<l>Praeside libertas. sese submittere fasces,</l>
<l>Cum decet, et pulchras norunt acquirere laudes.</l>
<l>Tum dici vix ulla queat periiste tenaci,</l>
<l>Aut amissa dies. ad vectigalia turpes</l>
<l>Romanus cogat matulas. sibi Persa lucretur</l>
<l>Institor immensis cognomina foeda tributis.</l>
<l>Slavica munificos gaudent sibi regna Cimones</l>
<l>Caelitus, et reddi faciles in dona Severos,</l>
<l>Quae iussus laudanda petas. res regia partis</l>
<l>Crescit amicorum studiis, non tecta, nec arcae</l>
<l>Mygdoniam servant gazam; quae flumine largo</l>
<l>In populum, et curto damnatos aere redundat;</l>
<l>Tum vero in meritos. etiam sua Cynthius aufert</l>
<l>Praemia, Pegasidesque Deae. sua flumina mutant,</l>
<l>Regificoque undae manant Aganippides auro,</l>
<l>Te faciles etiam plebes alata subinde</l>
<pb id='s023'/>
<l>Ob praedas sequitur, gratamque haud una probavit</l>
<l>Exempli species. repetant cur omnia Musae?</l>
<l>Sed tamen aequa negas alieno vivere raptu,</l>
<l>Praedatrixque tuos nescis excedere fines,</l>
<l>Vicino distincta lari, Sic regia cuique</l>
<l>Servat cura suum. recto se pondere Praestans</l>
<l>Virga levat, fugiuntque sacri lentescere fasces.</l>
<l>Claret Aristidae titulus, propriaque Zaleucus</l>
<l>Lege ferox, vetitoque sibi gravis ense Charondas.</l>
<l>Quo leviore olim declinant pondera motu,</l>
<l>Strictius attentae trutinant examina lances.</l>
<l>Accendit Rex ipse facem iustissimus aequi,</l>
<l>Quem parili studio plebs non invita sequatur.</l>
<l>Plus nocet in magnis vitium. rex regula vulgi est.</l>
<l>Seu curru Phoebus rutilo, seu Luna laboret,</l>
<l>Inficiantque globum maculae, <corr sic='nigrorye' resp='transcriber'>nigrore</corr> micantem;</l>
<l>Omnis in aetheria pendet ferrugine vultus,</l>
<l>Et mundum labor altus habet, quo pulchrius olim</l>
<l>Surgat culta seges, incommoda vellitur herba.</l>
<l>Utque suum valeat corpus, pars aegra secatur.</l>
<l>Nec tamen, ut rectas teneas immotus habenas,</l>
<l>Cuncta venenatae caveas convitia linguae,</l>
<l>Et rabiem, CASIMIRE, canum. Tolerantia tantum</l>
<l>Quondam etiam culmen decuit. non cernis, ut auris</l>
<l>In mediis Aquilam cornicula vana lacessar.</l>
<l>Nonnumquam, et temere steriles ogganniat iras?</l>
<l>Illa leves supra Zephyros, tractumque tonantem,</l>
<l>Despectat lapsus humiles, gaudetque protervam</l>
<l>Spernere, et indigni molimina frivola Martis.</l>
<l>Sic morsus rides metito, CASIMIRE, profanos,</l>
<l>Pollentemque minus stimulum. cur serviat usque</l>
<pb id='s024'/>
<l>Lingua, suis exclusa Notis, ubi libera gens est?</l>
<l>Non cunctis audire bene, ut bene feceris, olim</l>
<l>Hoc quoque Regis erit. qui dissimulare subinde</l>
<l>Nescit, ineptus habet clavum, momentaque rerum.</l>
<l>Est, ut et invitam tandem exigat ultio poenam,</l>
<l>Vipereasque dein deplumatura volucres</l>
<l>Acrior invadat, cum dignum duxerit, ales</l>
<l>Regia, nec vincant liventis crimina vulgi.</l>
<l>Una thronum superest illustrans agmine Virtus;</l>
<l>Virtus, qua capiant acres cognomina Pyrrhi,</l>
<l>Gaudentes Aquilae titulis. hoc strenuus aequas,</l>
<l>IANE, sodalicium. simul et tibi roborat ingens.</l>
<l>Corda vigor, nullamque pavens vis ardua sortem.</l>
<l>Hinc etiam premis augustam dignissime sellam.</l>
<l>Non dubium rursus quaerit tua gloria testem,</l>
<l>Tot bellis spectata diu, rerumque cruento</l>
<l>Turbine. ceu fulvum quondam generosa draconem</l>
<l>Impetit, informes evitans mascula nexus;</l>
<l>Aut tua pulvereo sternit luctamine cervum</l>
<l>Ales; agitve trucem Cretaea per aequora taurum,</l>
<l>Pone premens tergum, et dispensat verbera rostro;</l>
<l>Dum maior rabies casurum rupe propinqua</l>
<l>Fortius impellat; iam tum validissima plagis</l>
<l>Instat. et assiduis livescunt ictibus ora.</l>
<l>Ille furens, patulis velatus. lumina pennis,</l>
<l>Qua datur, in praeceps abit altam prona ruinam</l>
<l>Terga trahunt; praeda victrix exsultat opima.</l>
<l>Talem te toties, spectandum grandibus ausis,</l>
<l>Cum rabido dudum congressum vidimus hoste.</l>
<l>Iamque liquet, cui se pubes cognomine campo</l>
<l>Patria sit rursus dilaudatura magistro,</l>
<pb id='s025'/>
<l>Quae sperer documenta ducis; seu fulminet Auster</l>
<l>Denuo, et exciti coeat vis horrida mundi:</l>
<l>Seu, male fraternas olim stimulantia vires,</l>
<l>Arma ferox Aquilo repetat. quacumque praeibis,</l>
<l>Te sequimur plebs aequa Ducem. Nec classica nondum</l>
<l>Aeratis sonuere tubis heu funera Tauri</l>
<l>Magna cito sensere leves, viduoque protervi</l>
<l>Insultant solio! regali caedibus Umbrae</l>
<l>Tristis adhuc Bellona litat rubuere <corr sic='Voilin' resp='printer'>Voilini</corr></l>
<l>Infanda sanie campi. Podolia late</l>
<l>Fumat, et accensis maerens Pocucia villis.</l>
<l>Scilicet haec sumpti vitiant exordia fasces</l>
<l>In vestrum, CASIMIRE, decus: tu Lechica redde</l>
<l>Sol alius per regna diem: simul alma profanis</l>
<l>Se dabit immunem vespertilionibus aura.</l>
<l>Surge, age, felici praecedas agmina sorte</l>
<l>Ductor, et insultum populi compesce rebellis;</l>
<l>Dum nostris attenta calent tibi sidera votis:</l>
<l>Te soboles, annique beent, Auguste, Piasti;</l>
<l>Te Casimirorum tituli, Fratrisque tropaea</l>
<l>Fausta LADISLAI; te sanctis laudibus ornet,</l>
<l>Et tegat invicto pietas Iagelonia scuto.</l>
<l>Vince tot antiquis Regum Praeconia fastis</l>
<l>Solus, et aeterna dignissima suppete cedro.</l>
<l>Te timeant sontes aequum, laudentque benignum</l>
<l>Innocui. tibi victa procul dent colla tyranni:</l>
<l>Plaudat amicorum pietas. tu munia fidus</l>
<l>Pastor obi, fidusque parens, et regna beatis</l>
<l>Extende officiis. te fama per extera tollat</l>
<l>Climata, amorque domi. praesis, longeque supersis</l>
<l>Inclitus: et, civem meritis, terroribus hostem</l>
<pb id='s026'/>
<l>Dum comples, Aquilae te sospitet usque iuventus</l>
<l>Incolumem, Pyliosque alterna refingat in annos:</l>
<l>Nec nisi sero tuis deserviat ultima bustis,</l>
<l>Quam cecini, volucris, (Romae nisi funera temnis,)</l>
<l>Emeritumque ferat sublime volentibus astris.</l>
<l>Tu sed (nam motis coierunt signa maniplis,</l>
<l>Et tua belligeris auris colludit imago</l>
<l>Iam late, sequiturque Ducem iurata iuventus)</l>
<l>Nunc age sidereos paullum deflecte natatus</l>
<l>Rursus, et auspiciis Regemque, virosque secundis</l>
<l>Anteveni, caeli regina, pedissequa summi</l>
<l>Fulva Iovis; qualem miti prodire per auras</l>
<l>Vidit calle Valens, laete videre Vitelli:</l>
<l>Qualis Alexandrum lentis insistere Susis</l>
<l>Hortabare, volans iuxta, et cervicibus haerens;</l>
<l>Qualis et Augusti claro tentoria vultu</l>
<l>Venisti spectanda super, fatisque tulisti</l>
<l>Grandibus, et certis praesagia dulcia regnis:</l>
<l>Talis in adversos Regi contende Cosacchos</l>
<l>Prospera, et Herculeas ultra, si duxerit, aras.</l>
</lg>
</div2>
</div1>
<div1 id='KaLB.02' n='2' type='poem'>
<pb id='s027'/>
<head>CHRIST: CALDENBACH. CUPRESSUS, SIVE In Obitum. Serenissimi ac Invictissimi Principis et Domini DOMINI LADISLAI IV. Electi Polonorum, nati vecorum REGIS etc.</head>
<div2 id='KaLB.02.01' n='1' type='poem'>
<pb id='s028'/>
<head>Ad Manes Invictissimi quondam Poloniae, Sueciaeque Regis. LADISLAI IV Triumphatoris, Pacificatoris incliti PRAEFATIO In Cupressum.</head>
<lg met='dist'>
<l>POst Scythicos nuper late, Rex magne, triumphos,</l>
<l>Qua gentem Boreas, Eurus, et Auster habet;</l>
<l>Et post Vandalicae dulcissima pacta quietis,</l>
<l>Cum placidus nostris moenibus hospes eras;</l>
<l>Et Cleomedeis fremuit tibi Bregela ludis,</l>
<l>Meque dedit partes Venda tenere suas:</l>
<l>Debita Pieriam tulimus tibi praemia Laurum,</l>
<l>Praebuit et nitidum dextera nostra decus.</l>
<l>Illud Atlantiades, Divis cernentibus, alto</l>
<l>Tum prior in nostras detulit axe manus.</l>
<l>Plausimus electi tanto monitore ministri,</l>
<l>Et memori supplex pectore mansit honor.</l>
<l>Nunc tristes eheu! facilis dictamine Phoebi</l>
<l>Pangimus ad tumulum tristia ligna tuum.</l>
<l>Sive tamen Lauro crines, seu busta Cupresso</l>
<l>Cingimus, aeterno germina flore damus.</l>
<l>Ut varii gemina se prodant Arbore motus:</l>
<l>Respondet meritis utraque flore tuis.</l>
</lg>
</div2>
<div2 id='KaLB.02.02' n='2' type='poem'>
<pb id='s029' n='25'/>
<lg met='hexa'>
<l>FElices oleas, et, Martia munera, lauros</l>
<l>Eheu! ferales audent temerare Cupressi.</l>
<l>Viximus! et toties ah! quondam Rege Poloni</l>
<l>Vicimus invicto. magnis Libitina nocentes</l>
<l>Exuit auspiciis. capit una Ducemque, reique</l>
<l>Spem gregis urna. madent civili sanguine campi,</l>
<l>Et subito late deflagrat Russia serro.</l>
<l>Commorimur Regi populus luctuque, metuque,</l>
<l>Bellonaeque novis furiis. ovat ense Cosacchus,</l>
<l>Et viles turmae Nomadum: viduaeque feroces</l>
<l>Insultant patriae. serpunt incendia passim,</l>
<l>Et vicos, urbesque trahunt. in vincula creber</l>
<l>Dux iit: aut ferro occubuit. castella Potentum</l>
<l>Diripis, et praedae Zaporovius instat opimae.</l>
<l>Matronae non fanda ferunt, teneraeque puellae.</l>
<l>Ingenio miscet Phalarim truculentior hostis,</l>
<l>Et Scythico saevit ritu. dat lumina miles</l>
<l>Cara novo fodienda Nahae, et cum Coclite gentem</l>
<l>Associat. perdit digitorum summa Sacerdos,</l>
<l>Quos sacro praefert Epulo: dominosque Beseci</l>
<l>Extimuit fato reduces. terebrantur adunca</l>
<l>Ungues Nobilium scobe, dum reclusa patescat</l>
<l>Gaza, sitimque levet rabidam laetabilis auri,</l>
<l>Tartareae stirpis soboles. Heu mite serenum</l>
<l>Sarmatici quanto decessit turbine caeli!</l>
<l>Quam tetricae risum Zephyri subiere procellae!</l>
<l>Occidit, atque una involvit caligine mundum</l>
<l>Lechiaci facies Phoebi. dispendia tanti</l>
<l>Luminis ut scirent melius, densissima cives</l>
<l>Nubila, et offusis umbravit noctibus horror.</l>
<l>Quis mihi Pierios ausit recludere fontes</l>
<pb id='s030' n='26'/>
<l>In lacrimas, Rex magne, tuas? stat acinace verso</l>
<l>Torvus, et ingenti dum Mavors aera feretro,</l>
<l>Et lituos cessare iubet, <orig reg='quibus'>queis</orig> terruit olim</l>
<l>Odrysios, Moschumque levem, suspirat, et astris</l>
<l>Exprobrat augustos cineres. quatit aegida Pallas,</l>
<l>Tantorumque vices trux indignatur honorum.</l>
<l>Regales sidunt Aquilae, caeloque tonanti,</l>
<l>Fulmineoque procul tractu, letalia circum</l>
<l>Busta silent; dum, quae Latiali more recentem,</l>
<l>Exspectant, genium cupientibus inferat astris.</l>
<l>Ipse rogum maesto fremitu circumgemit Aethon</l>
<l>Littavus, et phaleras damnat, cultusque rubentes,</l>
<l><orig reg='Quibus'>Queis</orig> Domini toties virtus illuxit Olympo.</l>
<l>Marcent, et patrii defloravere Manipli</l>
<l>Spem messis gravidae, Cererisque fugacia culpant</l>
<l>Munera. quo prosci renitebant prospera Divi</l>
<l>Saecla, coronatum cum magnis palluit Aurum</l>
<l>Exuviis: sceptrumque simul, pomumque verendum,</l>
<l>Et fortem gladium fatali devovet urnae.</l>
<l>Scilicet huc etiam, quo fas est insimul ipsos</l>
<l>Tendere, magnorum tendunt insignis Regum.</l>
<l>Iamque sacrum vix constat ebur, cui frigida longe</l>
<l>Maenalis, et flammam proclinavere Triones.</l>
<l>Plangit, et humidulis diadema LOYSA recingit</l>
<l>Vertice luminibus, dudumque Alcestida laudans,</l>
<l>Et Carum volvit dominam. Quem Nomina Fratrum,</l>
<l>Augustique latent gemitus? sic Hectora quondam</l>
<l>Priamidae flevere suum; sic Roma doleri</l>
<l>Inclita Scipiaden fraterno munere vidit.</l>
<l>Quis procerum, populique velit describere luctum?</l>
<l>Non alius Fabium maeror, non lacrima vulgi</l>
<pb id='s031' n='27'/>
<l>Extulit Aemilium. sic decessere Metelli,</l>
<l>Sic Numa,<orig reg='Publicolaeque'>Poplicolaeque</orig> vigor. te planctibus istis</l>
<l>Romulidae, Traiane, gemunt. Nec sidera terris</l>
<l>Non maestos sociant vultus. expalluit Arctos</l>
<l>Utraque, nec Cressae solito fulgore puellae</l>
<l>Stemma micat. languent radiantia tela lacertis</l>
<l>Herculeis: fugitque nigrans sua plaustra Bootes.</l>
<l>Inachidae velox, et hebescit Orionis ensis.</l>
<l>Non Leo, non ignes Aquilae, non Pegasus ales</l>
<l>Dissimulat Lechico inductas umbone tenebras,</l>
<l>Signorumque vices miseras. procul annuit axi</l>
<l>Tristis Hyperboreo nimbosa Carpatus arce,</l>
<l>Et laxat liquido canas Aquilone pruinas.</l>
<l>Complorant Hypani Tanais, Berezina fluentis</l>
<l>Uvidus Istuleis. odit sua litora plangens</l>
<l>Memela, funestasque domos, quibus occidit orbe</l>
<l>Terrarum praelustre caput. sua vulnera Duina</l>
<l>Balthidi, et Euxino spatiosa Borysthenis unda</l>
<l>Portat, et immensos sociat Thetis utraque fletus.</l>
<l>Noster at inprimis indulget Bregela maestis</l>
<l>Fluminibus, tantaeque dolens encomia insta</l>
<l>Castaliis ardet fudisse liquoribus urnae.</l>
<l>Mitis ades, (neque enim summo sine Numine summi</l>
<l>Fata cani sas est Regis) nostramque benignus</l>
<l>Mentem, Phoebe, subi. stat magni nuntia luctus</l>
<l>Ecce, nigrumque decus dum comit, flebilis Arbor,</l>
<l>Spargit Sarmaticas umbris feralibus aulas.</l>
<l>Hac nitidas incinge comas, et Delphica differ</l>
<l>Serta parum. aeternam velit haec debere grabato</l>
<l>Grandi materiem, trabibusque vigentibus arcam</l>
<l>Condere; magnanimi qualem victricibus armis</l>
<pb id='s032' n='28'/>
<l>Olim promeruere viri, quos hosticus ensis,</l>
<l>Et patriae generosus amor demisit Averno.</l>
<l>Non hac argentum, non sit quoque dignius aurum.</l>
<l>Haec, pullas inter myrtos, apiumque, rosasque,</l>
<l>Et flores,amarante, tuos, fragrantibus auris</l>
<l>Busta iuvet, celsasque levet post nobile frondes</l>
<l>Marmor, et Odrysias obvelet vivida lauros.</l>
<l>Non Arabum messes illi, non tura Sabaea</l>
<l>Hoc decus invideant. Pharios probet atra liquores,</l>
<l>Atque Palaestinis sudata opobalsama plantis,</l>
<l><orig reg='Quibus'>Queis</orig> corpus regale madet, magnaeque iuvantur</l>
<l>Exuviae. quacumque licet, se fida ministram</l>
<l>Addat, et aeterno comitetur funera vere.</l>
<l>Scilicet hic restat cineri decor; ista supersunt</l>
<l>Nomina: Pisaea quamquam se fronde favillae</l>
<l>Iam celebrent, urnaeque suas det Olympia palmas,</l>
<l>Et velit Alcidae nostris in honoribus esse</l>
<l>Germen, et Isthmiacae florentia praemia luctae;</l>
<l>Aonia quamquam se comprobet arbore Phocis,</l>
<l>Et veniat solido mansura volumine cedrus.</l>
<l>Nec tamen indecores titulos, et inania signa</l>
<l>Poscimus ad tumulum, <orig reg='quibus'>queis</orig> tanti gloria Regis,</l>
<l>Undique conspicuo se pingat lucida vultu.</l>
<l>Singula, Phoebe, refer. surgat radicibus imis,</l>
<l>Cumque sua crescens effloreat Arbore sermo,</l>
<l>Mortali dum falce cadat. Quae dextera primum,</l>
<l>Dic age, quisve sator plantato germine claret?</l>
<l>Non hominum laus est, sed laus est ista Deorum.</l>
<l>Has primum frondes, haec nomina maesta tulisse</l>
<l>Te, Cyparisse, serunt, cum cervi improvida fata</l>
<l>Heu! fleres nimium: mansitque et nomen, et usus.</l>
<pb id='s033' n='29'/>
<l>Tuque adeo puerum, tantis maeroribus actum,</l>
<l>Iamque nova, iussu Divorum, fronde comantem,</l>
<l>Delicias tum, Phoebe, tuas, nisi vana seruntur,</l>
<l>Ipse dolens clari legisti in signa doloris.</l>
<l>Scilicet et caelo natum se debuit uni,</l>
<l>Quem canimus, Princeps, augusto sanguine cretus;</l>
<l>Sanguine, quo Dis non super orb e propinquior alter.</l>
<l>Seu Sveonum lustro gentem, proavosque Polonos,</l>
<l>Austriacamve domum: divinae semina sortis</l>
<l>Undique collucent. Quis bellica nomina, Gotthos,</l>
<l>Vandalicosque Duces nescit, <orig reg='quibus'>queis</orig> nubifer Atlas</l>
<l>Fixa tropaea procul tollit; quos ultima Calpe</l>
<l>Expavit, Druidumque solum; quibus ipsa Quirini</l>
<l>Regna triumphato didicerunt cedere mundo?</l>
<l>Quam placido iam tunc riserunt sidera vultu,</l>
<l>Casta Iagellonum cum stirps Catharina sub auras</l>
<l>Dulce Sigismundum ferret, quo magna parente</l>
<l>Se iactet soboles! non hoc felicior alter</l>
<l>Sarmatiae sceptrum teneat, nisi gloria prolis</l>
<l>Maior patre foret. Quacumque per astra refulges,</l>
<l>Totque pio veteres dignaris lumine terras,</l>
<l>Gaude, iuncte Diis, Genitor. quo cresceret uno,</l>
<l>Invenit, terrisque dedit tua maxima natum</l>
<l>Fama. Sed et claram felix dedit Austria matrem,</l>
<l>Iam Superis aequata domus; cui Baetica reges</l>
<l>Terra diu, seriemque ferox Germania debet</l>
<l>Caesaream, Num se memoret speciosus ortum</l>
<l>Romulus, Alcidaeve decus? num pignora Ledae,</l>
<l>Fratres Oebalidae? Iam nunc se Lechica virtus</l>
<l>Teutonidumque vigor priscus, iam cuncta Gothorum</l>
<l>Nobilitas uno spectanda reseminet aevo,</l>
<pb id='s034' n='30'/>
<l>Atque una invaleat sobole. Cur inclita patri</l>
<l>Anna Sigismundo lucem denupta sub istam,</l>
<l>Ivit in augustos thalamos, et festa peregit</l>
<l>Gaudia, qua primus decesserat ante Iagello?</l>
<l>Ut tantum sperare queas heroa renasci.</l>
<l>Quem mox aetherias Genitrix latura sub oras,</l>
<l>Insolito dudum micuit clarissima frontem</l>
<l>Lumine, et illustri se prodidit embryo vultu</l>
<l>Inclitus. auroram dicas praeludere Soli.</l>
<l>Sed neque divini cessarunt caelitus ignes,</l>
<l>Cunarumque nitens prodromus. Iam proxima fetum</l>
<l>Ventre fuit positura dies, cum praevia <corr sic='flamas' resp='transcriber'>flammas</corr></l>
<l>Nox, et inassuetam praeferret regia lucem.</l>
<l>Seu casu, seu consilio miranda Deorum</l>
<l>Corripuere domos incendia: lucidus ante</l>
<l>Testis iit partum, tantique exordia praesens</l>
<l>Sideris indubio praedixit nuntius orbi.</l>
<l>Non Hecubae timuere facem, non saecula faustis</l>
<l>Indiciis Phaetonta novum. scit parcere tectis</l>
<l>Mulciber, et modicus vates surit. ecce resurgunt</l>
<l>Post lateres altae Pario de marmore sedes,</l>
<l>Et melior tristem sarcit structura ruinam.</l>
<l>Talis Alexandri monuit cunabula longe</l>
<l>Templi fax Asii. talis lambebat Iuli</l>
<l>Flama, tuosque olim, Servi, praesaga capillos.</l>
<l>Iamque sacrum Primi produxit nomine Titan,</l>
<l>Felicisque diem, quorum se sanguine Christi</l>
<l>Asseruit quondam titulus; cum nascitur, uni</l>
<l>Cui primas omnis voluit sors addere laudes.</l>
<l>Ilico terna Charis lectum cognominis Annae</l>
<l>Stipat, et amplexu partum fovet, omne benignae</l>
<pb id='s035' n='31'/>
<l>Iunonis subiens munus, partesque beatas.</l>
<l>Cui sociis haerens operis, Tritonia Pallas,</l>
<l>Dum Tyriis puerum deposcit ad oscula cunis,</l>
<l>Miratur teneros vultus, placidaque remistum</l>
<l>Maiestate decus; Martem simul ore severum,</l>
<l>Depictamque legens Venerem, quibus edita iuret</l>
<l>Pignora: tam blandos gravitas confundit amores.</l>
<l>Dumque avido vacat obtutu, mentemque videndo</l>
<l>Explet, fatidicas effatur praescia voces:</l>
<l>Quot populis (o auspi ciis felicibus infans</l>
<l>Nascere, et immensis terrarum suppete votis)</l>
<l>Exspectate venis. qua se diffundit uterque</l>
<l>Duina per innumeros tractus, et Lappio longis</l>
<l>Crudescit tenebris; qua immanibus ultima terram</l>
<l>Cingit zona iugis, et qua spumantia pandit</l>
<l>Stagna Borystheniis Euxinum flexibus aequor,</l>
<l>Exoptatus ades. tibi Parci lenta fatigant</l>
<l>Sidera Samogetae: te pingui rure Borussus,</l>
<l>Et cognata vocant sortiti nomina Russi.</l>
<l>Quis pavor Aedonii iam pulsat dissita campi?</l>
<l>Quae rigidos formido Dahas? te regia Chami</l>
<l>Iam timet, infidique, puer, ferus accola Volgae.</l>
<l>Nec placidi speres inhonora silentia regni</l>
<l>Ilico, pacatosque dies, quem flore iuventae</l>
<l>Destinat aureolo crudis Mars horridus armis.</l>
<l>Et gravibus manet investem Bellona triumphis.</l>
<l>Quanta sed Herculeo veniunt tibi robore monstra</l>
<l>Exsuperanda prius, terras dum candida Virgo</l>
<l><orig reg='Repetat'>Reppetat</orig>, et veteri diffingas saecla metallo!</l>
<l>Tum facili videas impleri nectare ripas,</l>
<l>Lacteolosque lacus demum; tum mellea cursu</l>
<pb id='s036' n='32'/>
<l>Flumina Sarmaticos passim trepidare per agros.</l>
<l>Enthea Phocaici geminent tum somnia colles,</l>
<l>Et tua Pegaseis undent encomia lymphis.</l>
<l>Talia, dum teneros Dea crebro amplectitur artus,</l>
<l>Occinit, atque animos generosi inspirat honesti.</l>
<l>Sed patulas iam laeta comas, et brachia pandit</l>
<l>Arbor, et aetherias viridans se tollit in auras.</l>
<l>Dic teneros, o Apollo, dies; dic Principis aevum</l>
<l>Mollius, et typico dures in funera cantu,</l>
<l>Quando aliis iam non licet indulgere figuris.</l>
<l>Quam lepidis adeo viderunt surgere caelo</l>
<l>Frondibus aut siluosae Alpes, aut Ida, Cupressum,</l>
<l>Arcadicove tumens inprimis germine Psophis,</l>
<l>Qua liquido tendit celsissimus aeere vertex:</l>
<l>Ut propera noster maturuit indole Princeps!</l>
<l>Quem simul aetherio Iagelonia nomina fonte</l>
<l>Sunt caelo professa sacru, caelestibus acer</l>
<l>Huc iit auspiciis: et, tanti nominis haeres,</l>
<l>Praevenit ingenio gentem, virtutibus annos.</l>
<l>Nonne vides, ut sponte sua funebris in oras</l>
<l>Surculus <corr sic='aerius' resp='printer'>aerias</corr> tendat, seque ampliet umbris.</l>
<l>Irriguas exosus aquas, falcemque, fimumque,</l>
<l>Pastinaque, et medicae quae norunt addere dextrae?</l>
<l>Talis ab inculto subitis ardoribus ungve</l>
<l>Fertur, et ingenitis sibi prodest regia proles</l>
<l>Vitibus. o quoties erectae semina mentis</l>
<l>Dum notat, et rutilos Genitor super ora vigores,</l>
<l><orig reg='Exsilit' resp='transcriber'>Exilit</orig>, et primi laudatur roboris haeres!</l>
<l>Fulgidulos quoties inter crepitacla dolones</l>
<l>Obstupuit tractare rudem, crotalisque sarissam,</l>
<l>Aut <orig reg='clipei'>clypei</orig> miscere decus, cui fulgura saeva</l>
<pb id='s037' n='33'/>
<l>Sol velit Othrysiis iam tunc accendere in arvis!</l>
<l>Nec melior puero tribuat crescentibus annis</l>
<l>Flexanimam formator opem. Sibi munia tanta</l>
<l>Deposcit Genitor; laudans Agasiclea, dantem</l>
<l>His se discipulum, quorum quoque filius esset.</l>
<l>Sic vigili rectore patrem, voluitque magistro</l>
<l>Naturae sociare fidem. Si respicis aulam,</l>
<l>Gymnasium, non aula, fuit virtutis honorae,</l>
<l>Qua decor, et rerum laudata modestia, et aequi</l>
<l>Cuta tenax, Divumque timor, geminaeque Minervae</l>
<l>Fixerat egregiam prudens <orig reg='sollertia'><corr sic='solertia..' resp='printer'>solertia</corr></orig> sedem.</l>
<l>Non alio dulces vultu curavit alumnos</l>
<l>Aemylius, rigidusve Cato. Rhaeteius istis</l>
<l>Urserat Ascanii florens hortatibus aevum</l>
<l>Ductor, et exemplo eminuit. sic tendere gressu</l>
<l>Vidit adoptivos Augusti cura nepotes.</l>
<l>Ergo alacrem si forte suis inflectere gyris</l>
<l>Cyllaron, aut sociis ludicrum scribere Martem</l>
<l>Aspicit, et prono insignem Pater agmine natum:</l>
<l>Nunc alium pubi credat colludere Cyrum;</l>
<l>Nunc Macetum suppar Domino: nova dispice regna,</l>
<l>Quem mea non capiunt, inquit. Venatibus illi</l>
<l>Nunc animos Diana iuvat: modo pectora sollers</l>
<l>Phoebus habet. profugos olim ruitura Gelonos,</l>
<l>Tela ferox praesentit aper, praedatave truncos</l>
<l>Ursa cavos. Cephalum Litavis incumbere silvis,</l>
<l>Aut Siculos Helymum dicas transponere campos.</l>
<l>Mox agilem crudis sibi dum praeformat arenam</l>
<l>Nisibus, huic veteres decernat Olympia palmas;</l>
<l>Hunc circi plaudant Itali. diffringere Cauros</l>
<l>Fronte truces, sorbere nivem, riguisse Pruinis</l>
<pb id='s038' n='34'/>
<l>Parrhasiis, tolerare famem, nimbosque, sitimque;</l>
<l>Non vigili rerum facie languere, nec aestu,</l>
<l>Se dignum putat, et rigidos occallet in usus.</l>
<l>Inprimis animum veteres dimittit in annos</l>
<l>Creber, et imperii normam petit: inde Quirini</l>
<l>Regna ruunt, hinc Aemathius se tollere vertex,</l>
<l>Hinc Spartae potuit solium. discordia Graios</l>
<l>Perdidit; immodici luxus, et prandia Persas.</l>
<l>Non Solymae spretus Divum timor integra liquit</l>
<l>Sceptra. patrem Cyrum potius, quam praestat haberi</l>
<l>Cambysen dominum. rutilent nec rore Draconis,</l>
<l>Nec tenebras fugiant coclitis pia iura Zaleuci,</l>
<l>Quae rex ipse roges. vivunt in saecula Codri,</l>
<l>Et Decii vivunt, patriae nutantis amore.</l>
<l>Iam Catilina ferus, Siculi iam poena iuvenci</l>
<l>Displicet, aurificesque Midae, atque incommodus orbi</l>
<l>Commodus. o quantum est, humanae gentis Amorem,</l>
<l>Deliciasque cani! nunc observantior aequi</l>
<l>Fabricis, nunc casta tenax in vincula pollet</l>
<l>Scipio. magnanima laudatur Scaevola dextra,</l>
<l>Fulmineoque cluit praestantior ore Pericles.</l>
<l>Nec tu, Brute, lates, quo pulcher vindice surgit</l>
<l>Libertatis honos. non haec mage, sedibus exul</l>
<l>Ausoniis, gratas alibi sibi legerit oras,</l>
<l>Quam Lechi validos inter mansura nepotes.</l>
<l>Hinc patrios alte fastos, et pristina Gnesnae</l>
<l>Tecta legit retro. fundantur moenia Gracchi:</l>
<l>Et novus Arctoo desaevit Romulus orbe,</l>
<l>Faterna stillans sanie. se grandibus ausis</l>
<l>Venda ferox memorat; se fabrica docta Premisli,</l>
<l>Et patulis tu Lesce, dolis. ovat alma Piasti</l>
<pb id='s039' n='35'/>
<l>Dextra cibo: rosorque trucem mus pone fatigat</l>
<l>Popilium. per cuncta rudis se digerit aevi</l>
<l>Momenta, et docili rimatur saecula vultu.</l>
<l>Quin variis etiam consuescunt ora loquelis,</l>
<l>Et modo grandiloquo Slavum cum Teutone mutat,</l>
<l>Nunc Italum priscis amast alternare Latinis.</l>
<l>Totque sonis vox apta fluit. mox indole Regum,</l>
<l>Quos nostri novere dies, se pascit, et, arces</l>
<l>Quo Byzantinae stent robore; quanta Laponum</l>
<l>Cum Duce lis patrium pulset diadema, quid astris</l>
<l>Austriacum fundarit ebur; <orig reg='quibus'>queis</orig> viribus ingens</l>
<l>Se Mongul, se Mosqua probet; vatiosque volutat</l>
<l>Europae Dominos. tum belli ventilat artes,</l>
<l>Inque laboriferi durescit munia Martis.</l>
<l>Nunc castris signare locum, nunc molibus urbem</l>
<l>Impetere insolitis discit; nunc ducere vallum,</l>
<l>Nunc aciem densare globo, cuneosque feroces</l>
<l>Lunari laxare sinu. nil principe dignum</l>
<l>Dememinit, quod scire iuvet; quo summa potestas</l>
<l>Se decoret: crescitque potens vernante iuventa.</l>
<l>Iamque viget, ceu gramineo spectabilis aevo,</l>
<l>Quam viridis late circumtegit, Arbor, amictus,</l>
<l>In frondes diffusa suas, <orig reg='quibus'>queis</orig> nulla decorem</l>
<l>Vastat hiems, aut alticomos rapit horrida cultus.</l>
<l>Stat circum, et vultu capitur spectator amoeno.</l>
<l>Ergo citis meritum plaudens anteoccupat alis,</l>
<l>Stipator virtutis, Honos. Infantia regnis</l>
<l>Ipsa quidem mox apta fuit, cum, Patris iniquus</l>
<l>Desertor, te Finno throno, te posceret asper</l>
<l>Lappio, magne Puer; patrio nisi debita iuri</l>
<l>Obsistat pietas merito: nec tantus adiri</l>
<pb id='s040' n='36'/>
<l>Se votis patiatur apex, quem prendere iure</l>
<l>Naturae meliore queas. Sed maior adultum</l>
<l>Exspectat titulus. quintae trieteridos illi</l>
<l>Vix currit spatium, cum, tot vexata procellis,</l>
<l>Hunc legeret spatiosa Ducem sibi Russia Magnum;</l>
<l>Caesareumque mereret ebur. Matura videri</l>
<l>Virtus ardet, et aetherias se tollit in auras.</l>
<l>Ut pressae per operta faces, simul ignea caelo</l>
<l>Vis patuit, laxique diem subiere vapores.</l>
<l>Cur mutas, gens vana, fidem? quo Castore fluctus</l>
<l>Se melius sedare tui, se pristina quaerant</l>
<l>Nubila? non laceram tibi quis felicior alnum</l>
<l>Sarciat, aut tuto compellat litore Tiphys.</l>
<l>Si ferro potuit miscere Borissius atro</l>
<l>Insidias; et uterque tuis Demetrius aulis</l>
<l>Saevior imminuit: si tristes ponere turbas</l>
<l>Nequiquam, et tragicum sopire Suiscius ignem</l>
<l>Institit: hoc animum rectore recollige, et auras</l>
<l>Exspecta faciles, viden, ut sua regius ora</l>
<l>Pingat honor, spiretque pio confusa sereno</l>
<l>Maiestas augusta numae, cum torruit aestu</l>
<l>Aegeriam primo. recturum vultibus istis</l>
<l>Iava notet, Iapoque ferox. hoc Principe duri</l>
<l>Mitescant Dolopes. oculi, gradus, ipsa loquuntur</l>
<l>Verba Ducem. mores haud ornet gratia maior,</l>
<l>Haud maior gravitas. coeunt sublime modesto,</l>
<l>Acre pio. sollers animum prudentia firmat,</l>
<l>Vis animosa manum. largi sors muneris istam,</l>
<l>Illum certa decet rigidae tolerantia sortis,</l>
<l>Et constans in acerba vigor. sacraria, mensam,</l>
<l>Rura, torum sequitur lex intemerata decori,</l>
<pb id='s041' n='37'/>
<l>Nec facilis peccare modus. procumbere Divis,</l>
<l>Supplicibus praebere manum, frenare nocentes.</l>
<l>Et fastum domuisse trucem, fastigia regum</l>
<l>Commendare putat. Teneros si despicis annos,</l>
<l>Canitiem tantae virtutis respice. fasces</l>
<l>Hoc capit, et properas aevo Pompeius habenas;</l>
<l>Hoc Marius. Sed digna throno se comprobet ante</l>
<l>Gloria, contemptu magis effulsura. secundis</l>
<l>Praeludant adversa; micet per nubila virtus</l>
<l>Clarior, et partum infracta caligine lumen.</l>
<l>Seu mora venturi rata post suffragia regno</l>
<l>Principis, aut fluxae levitas vernacula genti</l>
<l>Causam habet: optatae cito displicuere secures,</l>
<l>Et Domino iurata fides. excluditur heros</l>
<l>Lechicus, et solium Dux Fedrowicius urget.</l>
<l>Ergo, remensurus meritis periuria poenis</l>
<l>Tanta, subit Martem, bellique interritus edit</l>
<l>Grande rudimentum, dudum secreta perosus</l>
<l>Otia, et immunis languorem, Sarmata, ferri;</l>
<l>Quod, nisi cum teritur, facili rubigine marcet.</l>
<l>Dic mihi Phoebeo suras aptata cothurno,</l>
<l>Dic, Dea, fulmineas acies, et ahenea cam Pi</l>
<l>Murmura. Ceu rabiem specioso vertice ridet</l>
<l>Ventorum, caelique minas, quod flebile Germen</l>
<l>Pangimus ad tumulum; non rimis turpe, nec aevi</l>
<l>Damnosa carie; sie victor tendit in hostes</l>
<l>Undique, et armicrepo Princeps parat impete lauros.</l>
<l>Primam, Mosche, dabis. Nimirum, barbare, crimen</l>
<l>Perfidiae, celer in culpas, temerarius auges:</l>
<l>Et tibi iam virtus despecta lacessitur ultro.</l>
<l>Capta Sigismundi pridem felicibus armis,</l>
<pb id='s042' n='38'/>
<l>Obsidione redux Smolensci moenia cingit.</l>
<l>Huc celer, huc, nitidis iam nunc cumulande triumphis,</l>
<l>LADISLAE, veni. venisse, et vincere visa</l>
<l>Caesatis ingemina. ruit acti fulminis instar,</l>
<l>Quod, calidae vix dum fabrefactum incudibus Aetnae,</l>
<l>Obvia quaeque ferit. primam Smolenscia palmam</l>
<l>Arva ferunt, auctura suo cognomina Regi,</l>
<l>Et titulum. tu pone, minor Novogardia, magnae</l>
<l>Aemula, consequeris. Quis tot castella, quis urbes</l>
<l>Enumeret? victis tum vasta Severia cessit</l>
<l>Urbibus, et cumulo regni. Resania cladem</l>
<l>Sensit, et optatis dis Wolodimeria praedis.</l>
<l>Hircani timuere sinus, dispendia postquam</l>
<l>Tanta, peragrator regni, dux Volga, Casani</l>
<l>Turbato efflevit pelago. non nesciit aureae</l>
<l>Cultor Anus sua damna procul, censuque minutus</l>
<l>Permius. obscuris affulsit laurea Lappis.</l>
<l>Tot titulis, Dux, aucte redis, quos ipse fatetur</l>
<l>Hostis, et imperii pomoeria contrahit ultro,</l>
<l>Dum tecum patulis adolescit gloria campis.</l>
<l>Iamque thronum meruisse sat est, quem spernere tandem</l>
<l>Sponte velis. alium tua quaerit adorea testem.</l>
<l>Ille hominum terror, Byzantinique tyrannus</l>
<l>Par tibi sit solii. Quis tot selecta loquatur</l>
<l>Agmina, quae triplicis late confinia mundi</l>
<l>Protracto misere die? venit impiger Haemi</l>
<l>Accola, et Ismariae bello venere cohortes.</l>
<l>Niliacum castris accivit Thracia robur,</l>
<l>Et vires, Neptune, tuas, qua Cyclades alto,</l>
<l>Et Sporades sedere salo. non iugis Olympi</l>
<l>Pugnatura phalanx, non abfuit assita Tauri</l>
<pb id='s043' n='39'/>
<l>Marginibus, sua cum Cydni coniunxit Araxes</l>
<l>Signa vadis, arabumque globo se dives Idume</l>
<l>Miscuit. hoc numero Phryxei stagna profundi</l>
<l>Persa secat, validos debellaturus Achivos,</l>
<l>Unde pii madeant vultus, et sicca fatiscant</l>
<l>Flumina. non plures cum Tamberlane manipli,</l>
<l>Non tecum pavido coierunt, Attila, mundo.</l>
<l>Utque foret Martis spes indubitata secundi,</l>
<l>Se quoque contractis sociavit Tartarus hordis,</l>
<l>Caesareo excitus monitu, laterique tremendas</l>
<l>Unit opes, ingens immensi corporis umbra.</l>
<l>Tam spissa quondam Ruthenorum grandine campus</l>
<l>Vapulat, aut densis Tyrrhenae fluctibus orae.</l>
<l>Tu tamen exsultas, quamquam minor agmine, Princeps</l>
<l>Inclite, non turba meditans, sed milite pugnam.</l>
<l>Saepe columbarum longam Iovis aliger undam</l>
<l>Incomitatus agit: iumentaque tota ferocis</l>
<l>Dissipat ira serae. Quo te Varsavia vultu,</l>
<l>Tincturum Valachos Othomanno sanguine campos,</l>
<l>Quo fremitu dimisit ovans, laetaque timorem</l>
<l>Spe pepulit! calidis patuerunt sidera votis,</l>
<l>Nec laevo faciles firmarunt omine gressus,</l>
<l>Cum sacrata favens adytis vexilla Sacerdos</l>
<l>Traderet, et liquido volitarent lemmata caelo,</l>
<l>Assertura Crucem. talis mucronibus acer</l>
<l>Lvit in Hannibalem strictis, iurataque duxit</l>
<l>Pectora, ferales ulturus Scipio Cannas.</l>
<l>Ilico Moldavicis Pietas ipsissima campis</l>
<l>Te stitit, atque iisdem patrio cum milite castris</l>
<l>Collocat. urget opus Dux formidabile Martis</l>
<l>Ante oculos; ardet animis generosa iuventus.</l>
<pb id='s044' n='40'/>
<l>Ut viso sincera probant molimina regi</l>
<l>Hybleae volucres, fucosque tenacius arcent,</l>
<l>Aut meliore cavas instaurant aggere cellas.</l>
<l>Non ego tot faciem rerum, pugnasque, necesque</l>
<l>Commemorem. crebri variant certamina Soles,</l>
<l>Armorumque vices. tunc Chotkievicius heros,</l>
<l>Tunc dedit egregiis se Lubomirscius ausis,</l>
<l>Par insigne Ducum. micuit Doenhoffia virtus</l>
<l>Veiherique procul. patulo nunc Lechica pubes</l>
<l>Aequore, nunc pressi tendit munimine valli,</l>
<l>Undique laeta mori, patriaeque impendere vitam:</l>
<l>Ni Ciconum late truncis, Arabumque cruore</l>
<l>Mersa tegatur humus. cernunt hic viribus; illic</l>
<l>Insidiis. urgent animos furor, impetus, ira,</l>
<l>Consilium, nunc aere cavo iuvat edere cladem</l>
<l>Eminus; exsertis nunc caedere cominus hastis.</l>
<l>Ingeminat clamorque virum, clangorque tubarum,</l>
<l>Telorumque fragor rutilus. latet imbre nitrato,</l>
<l>Pulvereaque polus nebula. micat ensibus aether,</l>
<l>Sulpureisque globis. volat undique terror et horror.</l>
<l>Nondum aciem, et numero Lechorum castra Cosacchus</l>
<l>Iunxerat. hic totis aditum cum forte catervis</l>
<l>Apparat, una ruens, impulsa cupidine praedae,</l>
<l>Longius, hostili Turcarum cingitur unda.</l>
<l>Sed vinci renuit. vastam movet ilico corpus</l>
<l>Osmanus, rabiem paucorum sanguine, et iras</l>
<l>Indomitas explere parans; dudum ista perosus</l>
<l>Nomina, funestumque genus. Num postera credent</l>
<l>Saecula? Threiciae fuit ausa resistere moli,</l>
<l>Iamque minor numero, (pars fugerat acta timore)</l>
<l>Una cohors. iungat decies sex ordine frontes.</l>
<pb id='s045' n='41'/>
<l>Tertius immensis Geticum lassaverat agmen</l>
<l>Nisibus, incursuque dies; non tela, nec enses,</l>
<l>Ferrataeque viros superarant agmina glandis:</l>
<l>Excubias tum quisque fuga parat, ordine rupto,</l>
<l>Fallere; at Odrysius profugos circumvenit ensis,</l>
<l>Heu! Scythicis manans odiis, atroque furore.</l>
<l>Quid mihi Thermopylas, Spartanaque pectora laudes,</l>
<l>Venturi soboles aevi? quo victa Laconum</l>
<l>Fama labet, nostri potuerunt edere menses.</l>
<l>Saevius interea rector Machometicus istis</l>
<l>Frenduit, et rabiem totam successibus effert:</l>
<l>Nil adeo tantos sibi profecisse paratus;</l>
<l>Tot strages cumulaste moram; Masovica frustra</l>
<l>Non tentata semel castra; aut convivia sero</l>
<l>Promisisse die; leto temeraria primos</l>
<l>Vota luisse Duces. subit ingens robore, et ausis,</l>
<l>Iuratus Caracas, frustratique impete Bassae.</l>
<l>Haeccine clara Forent Lechichos exempla maniplos</l>
<l>Vincere, vel dominae prostratos subdere Lunae,</l>
<l>Qui castris toties victricia signa reportent,</l>
<l>Frustra etiam totis opperti lucibus hostem,</l>
<l>Instructa campis acie? quid Bosporus ultra</l>
<l>Iactet opum, celsique throni, quem Littava tantis</l>
<l>Frangat forte manus remoris: Gazaeque, virique,</l>
<l>Et procul exspectans Othomanica nomina labes</l>
<l>Caesareos vexant animos. iuvat ergo suprema</l>
<l>Tentare, et totam castris infundere molem</l>
<l>Sarmaticis. Ut saeva, polum, tractusque iacentes,</l>
<l>Miscet hiems; caelum tonat omne, diemque recondit;</l>
<l>Fulgura dira micant; implentur flumine fossae;</l>
<l>Non alio praeceps aestu, caecoque furore</l>
<pb id='s046' n='42'/>
<l>Turca ruit; mundi credas elementa moveri.</l>
<l>Nec nil sulpureis Mareotica turba procellis</l>
<l>Promovet. aerato sternuntur turbine campi,</l>
<l>Sanguineusque solum late superintegit imber.</l>
<l>Tum vero nutare suos, aciemque labantem</l>
<l>Indignatus, equo circumvehit agmina Ductor</l>
<l>Lechicus, insistens monitis, et imagine Pugnae,</l>
<l>Strenuus insigni pariter cum Principe miles:</l>
<l>Hoc, ait, hoc, quem vos praeeo, succedite calle;</l>
<l>Neu patriae, vestrumque decus contentio foedet</l>
<l>Ultima. tot constent uno certamine lauri.</l>
<l>Frustra est, quae coepit, minuenda coronide, virtus.</l>
<l>Quid fracto toties <sic corr='Cilicio'>iClici</sic>, Parthoque fugaci</l>
<l>Restet tandem animi? Nostis virtute parari</l>
<l>Palmam, non numero. dudum, quae moenia sistant</l>
<l>Othrysios, clarum dedimus. labor ultimus hic est,</l>
<l>Et modicus, tanto sperans super hoste tropaeum.</l>
<l>Nec patet effugium. vincendum, aut ense cadendum</l>
<l>Bistonio. clausere Tyrae vos flumina retro.</l>
<l>Si partus vilescit honos, defendite vitam,</l>
<l>Hoc patriae debetis, et hoc, si patria quisquam</l>
<l>Sanguis rura colit. vestram nunc omnia dextram</l>
<l>Exstimulant, patriique lares, et fama, salusque,</l>
<l>Qua fruimur cuncti. Sed nec sanctissima, quae vos</l>
<l>Ducunt, signa tacent. addat Commilito tantus</l>
<l>Pectora, nec trepido comitemur Numina gressu.</l>
<l>Haec ait; excelsusque super, mucrone coruscat</l>
<l>Arduo, et, ordinibus mediis exempla figurans,</l>
<l>Invehitur, qua bella cient densissima Bessi.</l>
<l>Pone ruunt emissa Chrono, Vartaeque fluentis</l>
<l>Agmina, Culmigerique truces, et vivida, Russi,</l>
<pb id='s047' n='43'/>
<l>Pectora miscentur clades, et funera densos</l>
<l>Surgunt in cumulos. Quam te, Rex inclite, Divis</l>
<l>Tum carum mansisse putem, cum ferrea circum</l>
<l>Tempestas operiret humum, laterique satelles</l>
<l>Proximus incolumi plumbato ocumberet ictu!</l>
<l>Et iam purpureis undabant aequora late</l>
<l>Bosporidum truncis: docuere novissima Turcam</l>
<l>Proelia Sauromatae vires, et robora pugnae.</l>
<l>Quare, ubi defessas revocarunt aera cohortes,</l>
<l>Pacis iura placent. hanc Caesar Thracius orat,</l>
<l>Et reperit. faustae sanctissima nomina pacis,</l>
<l>LADISLAE, probas, regnis ingentibus, aequo</l>
<l>Quo tua te passu victoria laeta vocabat,</l>
<l>Servatae titulum patriae, dulcemque quietem</l>
<l>Anteferens; doctus pariter te vincere, et hostem.</l>
<l>Sic Geticas repetit non aequis passibus arces</l>
<l>Threicii sessor solii, quam senserat armis,</l>
<l>Virtutem Libyci veneratus munere barri.</l>
<l>Illum truae peredit pudor, atque ingesta suorum</l>
<l>Opprobria, infanda tantum exsaturanda Tyranni</l>
<l>Caede. Tibi laetas reduci movet undique palmas</l>
<l>Patria. certatur plausu, ac gratantibus hymnis.</l>
<l>Tum vero sudet modulis insignior Orpheus,</l>
<l>Qualis, Alexandri monitor, Cupressina gestans</l>
<l>Corpora, sudavit quondam: totusque Polonis</l>
<l>Perstrepat elogiis Helicon. Te monstra domantem</l>
<l>Dixere Alciden plus quam Nemeaea Camenae.</l>
<l>Tu novus exoreris patriae Sol, Thracia cui se</l>
<l>Longe signa premant. tu Scutum nobile Lechis,</l>
<l>Sarmatiaeque cluis <orig reg='Clipeus'>Clypeus</orig>, praesensque tuorum</l>
<l>Numen, et undantis facilis Cynosura profundi.</l>
<pb id='s048' n='44'/>
<l>Nec vero patriam tantum defendere gaudes.</l>
<l>Te simul et patriae, servatoremque Parentis</l>
<l>Agnovere dies. Numquam lux illa serenum</l>
<l>Orbe iubar referat, qua se scelerata securis</l>
<l>Ausa Sigismundi supra caput ictibus atris</l>
<l>Tollere, et insolitum molita est Lechia crimen.</l>
<l>Dum cunctos pavor altus habet, stantque agmine iuxta</l>
<l>Attoniti, ceu summa rigent fastigia Tauri:</l>
<l>LADISLAE, Patrem tutaris, et acer in hostem</l>
<l>Vadis sanguineum; ni se maioribus isthuc</l>
<l>Suppliciis servet facinus. Sic Scipio laudem</l>
<l>Asserti genitoris habet, praetextaque tantis</l>
<l>Praeludit titulis. Sic Croesum Lydius Atys,</l>
<l>Nequiquam sermonis egens, mucrone corusco</l>
<l>Eripit, et strictos arcet vocalior enses.</l>
<l>Nec iam Dardanios humeros, erectaque flammis</l>
<l>Pondera; non Catanae tantum mirabitur aetas</l>
<l>Postera par geminum, dulcique onerata parente</l>
<l>Pignora: te clarum comitem pius excipit ordo,</l>
<l>Mitius ergo virent circum tua busta Cupressi.</l>
<l><orig reg='Quibus'>Queis</orig> Divum simulacra micent, et Numina crebros</l>
<l>Effigient vultus. hac gaudeat Arbore Iuno,</l>
<l>Hac se conspicuum vasti dare Rector Olympi.</l>
<l>In formam placuere Diis mitissima ligna:</l>
<l>Et tua germanum pietas capit inclita testem.</l>
<l>Et patria quondam migrat, quam plangimus, Arbo;</l>
<l>Sede, tui cultrix tumuli, felicius astro</l>
<l>Surrectura novo. nec te tua Lechia cunis</l>
<l>Detinuit residem vernae sub flore iuventae.</l>
<l>Is, animum multo laudum succensus amore,</l>
<l>Externas aucturus opes. non gemma, nec aurum</l>
<pb id='s049' n='45'/>
<l>Te movet Hesperium. quae Graio cura Solonem</l>
<l>Excivit gremio, regnaturumque per urbes</l>
<l>Cecropias, Indosque procul, Phariique videre</l>
<l>Impulit arva soli, te pungit, et aethere longum</l>
<l>Dimovet Istuleo. qua vadis, ahenea gressum</l>
<l>Fama praeit. comitatur amor vestigia retro.</l>
<l>Amnes, arva, viae, pagique, et tota triumphis</l>
<l>Oppida complausere tuis. Osmanica Iate,</l>
<l>Cum Moschis, dant arma sonum, cinguntque decoro</l>
<l>Te fremitu. largis animantur honoribus aulae</l>
<l>Magnatum, quacumque subis, certantque benigni</l>
<l>Cultibus hospitii. passim spectacula, ludi,</l>
<l>Augustaeque vigent Choreae. Non Teutona iam nunc</l>
<l>Tecum rura legam: amplexusve notare Viennae</l>
<l>Fas est Caesareos. o si, quibus Isara ripis,</l>
<l><orig reg='Quibus'>Queis</orig> tibi gestierit Moenus, Rhenique bicornis</l>
<l>Flumina, sit cerni licitum! quis Norica monstret</l>
<l>Moenia, Vindelicasque tuis obtutibus arces</l>
<l>Plaudere? non Trevir, non oppida docta Lovani,</l>
<l>Non Batavis Isabella mihi splendoribus Infans</l>
<l>Ora ferit. Tibi castra fremunt Bredaica soli,</l>
<l>Et tanto probat invictos sub iudice nisus</l>
<l>Spinola. te Rhaetos per, et invia rura salebrosae</l>
<l>Helvetiae, magnam damus inspectare remoti</l>
<l>Ausoniam. Quali, devictis hostibus, olim,</l>
<l>Vos Marii, Curiique, urbem subiistis ovatu</l>
<l>Regnantis Latii, subit hanc clarissimus Heros</l>
<l>Sarmatiae. Nec sacra comes palatia visam,</l>
<l>Non gestus, URBANE, tuos, sanctissimaque oris</l>
<l>Flumina siderei. Seu te Cumaea veretur</l>
<l>Parthenope, laetusve Ligur, Venetumve profunda</l>
<pb id='s050' n='46'/>
<l>Limina, totque Ducum, Princeps Auguste, penates:</l>
<l>Incomitatus abis. Et iam vultumque, animosque</l>
<l>Tot pastus rerum serie, natale revisis</l>
<l>Culte solum, Slavosque tuos, sessurus avito,</l>
<l>Cum te fata volent, solio. Sic fructibus arbor</l>
<l>Tandem, et pomifero respondet turgida censu,</l>
<l>Post verni ille cebras decoris. Maturuit aetas</l>
<l>Florida, et assiduae promittis lucra iuventae.</l>
<l>Heu torvae baccis frondes, et inane Cupressi</l>
<l>Pulchricomae gremium! Largissima commoda regno</l>
<l>Princeps, illa nihil sterili fert utile ramo.</l>
<l>Hic dulci diversa feras, Rex, signa sepulcro</l>
<l>Aequior. Est, speciem tamen hanc, apicemque comantem</l>
<l>Qui sequitur, iucundus odor, vix ille Sabaeo</l>
<l>Ture minor; sunt perpetui rata robora ligni,</l>
<l><orig reg='Quibus'>Queis</orig> rigidi leges iubeant inarare Platones.</l>
<l>Sunt medica pingues servandi pyxide succi.</l>
<l>Vel tenuis levet aestivum forte umbra calorem.</l>
<l>Et, velut illa arbor tristi lusura cubile</l>
<l>Chaldaeum facie, volucresque, ferasque benigno</l>
<l>Amplexata sinu: tu nunc facilem exseris umbram,</l>
<l>Sarmatica redimite comas, Auguste, corona,</l>
<l>Tot recreaturus blando tutamine gentes.</l>
<l>Huc tacito conspirarant tibi sidera dudum</l>
<l>Foedere: nec terris quisquam, cum pulchra mereres,</l>
<l>Vertice serta, tibi tantos in vidit honores.</l>
<l>Vidimus unanimi Proceres coalescere voto,</l>
<l>Supremi facerent pro te cum verba Dynastae</l>
<l>Undique: et ipse throno non est obnixus Adolphus.</l>
<l>Qui Gothicos, simul electum Varsavia plausit,</l>
<l>Morte tibi cessit titulos. ceu vivere nollet</l>
<pb id='s051' n='47'/>
<l>Ultra, quem tecum coleret gens Vandala Regem.</l>
<l>Quot cingunt, Rex magne, tibi diademata frontem!</l>
<l>Quot moderaris io! populos! Tu sceptra nec ambis,</l>
<l>Nec renuis delata tibi; positurus et illa,</l>
<l>Quae fortis sprevisse queas. Exordia regni</l>
<l>Mars habet, et moti violato iure tumultus.</l>
<l>Ergo iterum te prome virum; nec parta tueri,</l>
<l>Quam peperisse, minus spera. Qua vastus in Austrum</l>
<l>Excurrit trans Istuleos Septentrio fines,</l>
<l>Eoique procul vigilant in regna Tyranni,</l>
<l>Armorum turbo resonat. hinc, Mosche rebellis,</l>
<l>Signa levas: furit inde redux Othomannicus horror:</l>
<l>Nec non et vegeti consurgunt Vespere Finni.</l>
<l>Geryonen uni credas incumbere regno,</l>
<l>Rursus et Herculeum deposci in Tartara robur,</l>
<l>Unde triceps latrator eat. Num Slavica tantis</l>
<l>Occubuit virtus odiis? Avet ardua rerum,</l>
<l>Suscepti Princeps inter cunabula regni,</l>
<l>Quidque sit imperium, laetus docet. inclita primus,</l>
<l>Russe, tropaea offers. initum cur, perfide, foedus</l>
<l>Rumpis, et amissam nuper periurus ad urbem</l>
<l>Impia castra refers? haud te Smolenscia portis</l>
<l>Immittet patulis. est ut Iagelonia demum</l>
<l>Nunc tibi vis rutilet melius, si noscere nec dum</l>
<l>Contigit. Electae coeunt ad signa cohortes,</l>
<l>Qua castris Europa valet: Scotusque Sicambro</l>
<l>Iungitur, et Gallo Batavus. Germania Danum</l>
<l>Agglomerat: Secos inter crepat aere Britannus.</l>
<l>Belligeras quis dicet opes, et robur, et artem,</l>
<l>Ingeniumque virum? centeno machina curru</l>
<l>Pone subit, nitrique valor, plumbique volucris.</l>
<pb id='s052' n='48'/>
<l>Talis, Mosche, moves. At non, si milite cedit,</l>
<l>Et numero, forti cedat quoque Sarmata dextra.</l>
<l>Qualis Achaemenias <reg orig='Macedûm'>Macedum</reg> rex fundere turmas</l>
<l>Tendebat, minor agminibus: qualisve potentem,</l>
<l>Hannibal Italiam victas subiture per Alpes,</l>
<l>Milia pauca legis: vites non nomina curat</l>
<l>Ductor Lechiadum. qua lento proximat hosti,</l>
<l>Occupat ante timor, dilaudatique pavores</l>
<l>Nominis. una sedent duplices ad moenia turmae.</l>
<l>Fare age, quove dolo, dux Cyllenaee viarum,</l>
<l>Quove viam toties obsessa ad moenia Lechus</l>
<l>Straverit ingenio, rem curaturus, et urbem;</l>
<l>Cingat utrimque licet missi vestigia Russus.</l>
<l>Sutilibus circum vestitur terga viator</l>
<l>Frondibus, arboreaque toga. qua semita tutum</l>
<l>Firmat iter, nescitque metum, procedit: at hosti,</l>
<l>Stat, propior, viridi mentitus corpora ligno;</l>
<l>Et cautas novat usque vices, dum fida capessant</l>
<l>Nuntia, et incolumes instaurent oppida curas.</l>
<l>Num plantas Dodona novas, et ligna Rhutenis</l>
<l>Transscripsit facunda plagis? an saxa trahentes,</l>
<l>Et silvas, gelido vates super orbe renati?</l>
<l>Sic urbi, rex magne, caves; dum crebra fatigat</l>
<l>Interea moschum clades, valloque fugatur</l>
<l>Saepius, et multi insesso munimine montis.</l>
<l>Quis duras acies, et decertata tuorum</l>
<l>Proelia dinumeret? quis acutas pectore curas,</l>
<l>Et nisus, Invicte, tuos? insomnia, mensae</l>
<l>Aut nullae, aut tenues, arctaeque cubilia raedae;</l>
<l>Tum caeli deformis hiems, acresque procellae</l>
<l>Imbribus, et liquidi rotem glaciantia vultus</l>
<pb id='s053' n='49'/>
<l>Frigora sunt in delitiis. irrumpere castra,</l>
<l>Aut densos animare globos in proelia ductu,</l>
<l>Ac monitis; miscere dolos, et robora ferri;</l>
<l>Tutarique simul civem, simul hostica contra</l>
<l>Stare arma, et strictos inter superare dolones,</l>
<l>Letiferis hinc inde <corr sic='piris' resp='printer'>pilis</corr>, et gradine tectus</l>
<l>Sulpurea, pergisque viros excludere campo</l>
<l>Usque ferox; clausi donec statione suprema,</l>
<l>Nec iam sede pedem permissi efferre, minores</l>
<l>Ultro professi, vitam, veniam que precantur.</l>
<l>Nec renuis: fortisque decus clementia dextrae</l>
<l>Perficit. Hircano sic quondam strata leoni</l>
<l>Corpora sufficiunt, et grandes temperat iras.</l>
<l>O quantos, Auguste, tibi Sol caelitus ille</l>
<l>Affulsit laudum radios, cum poplite flexo</l>
<l>Ter iacuit supplex, et pressit signa <corr sic='sehinus' resp='printer'>Sehinus</corr>,</l>
<l>Seiani provectus equo; totque agmina, totque,</l>
<l>Obscuri, tacitique, Duces imbellia pessum</l>
<l>Terga dedere tibi, vitae, lucisque datori!</l>
<l>Cur ita purpureis exsultas, Roma, triumphis!</l>
<l>Hos animos extolle Ducis, qui parcere victis</l>
<l>Quondam etiam, et claro se norit ferre triumpho.</l>
<l>Tale genus texti, nonnumquam carceris exit</l>
<l>Sedibus alituum; quae laudi munera Turcae,</l>
<l>Brachmanesve putent. At tu nunc parta tropaea</l>
<l>Latius, et Russi profer super arva maniplos,</l>
<l>Rex, palmae socios? iterum se Moschica coeptent</l>
<l>Regna armis debere tuis; iterumque vetustas</l>
<l>Elve Sauromatum maculas. tum nomina victor</l>
<l>Proice, et assertos titulos, quos munere Caesar</l>
<l>Tantus amet sperare tuo. Neque reddere Poro</l>
<pb id='s054' n='50'/>
<l>Magnus Amyntiades raptum diadema negavit:</l>
<l>Quemque colit Magni titulis urbs magna Quirini,</l>
<l>Armenios regi fasces, sceptrumque redonat.</l>
<l>Num reges fecisse minus, quam vincere, credas?</l>
<l>Iamque tot Istuleas auxisti milibus oras,</l>
<l>Et regni fines patrii; iam terror adactus</l>
<l>Hosti finitimo: seu Musulmannia rursus</l>
<l>Auster in arma ruat: seu motis infremat hordis</l>
<l>Regnator Nomadum. quos tu nunc nomine solo</l>
<l>Aut terres, aut concilias. Et regia Chami,</l>
<l>Invictis gratata quidem successibus, ultro</l>
<l>Ambit amicitiam. Sed Byzantina sequestram</l>
<l>Cur turbant requiem, nec dememinisse Polonum</l>
<l>Nolunt sceptra decus? Patulum tua gloria campum</l>
<l><corr sic='Rurlus' resp='transcriber'>Rursus</corr> nempe petit. complentur milite Daci</l>
<l>Aequora, Podoliamque truces rediere Geloni.</l>
<l>Et labesantiqua animum divexat: et arma</l>
<l>Audet Amurathi promittere prospera, Moschis</l>
<l>Dum Lechi lituis vocitentur, Abassius auctor.</l>
<l>Hunc acer subitis Dux Konecpolscius ausis</l>
<l>Sustinet, arctoa dum iam felicia lauru</l>
<l>Agmina Rex Austrum versus movet. ilico Thracas</l>
<l>Praevia Sauromatae perterret fama propinqui,</l>
<l>Inque ea Bistonius consentit pacta Tyrannus,</l>
<l><orig reg='Quibus'>Queis</orig> Litavus cumuletur honor, nec vile perennet</l>
<l>Dedecus Otthomanum solio. Tu sed quoque nostris</l>
<l>Morte litas gladiis, et, belli suasor, Abassi,</l>
<l>Infelix, places elisa fauce Polonum.</l>
<l>Eheu cur alio Septentrio turbine saevit,</l>
<l>Atque iterum se Finno movet? Pruthenica dudum</l>
<l>Fulminis hic instar rapidi pervaserat arva,</l>
<pb id='s055' n='51'/>
<l>Et dis obtinuit gremium, qua succina Balthis</l>
<l>Aurea, et Ennaeas orbifert prodiga fruges.</l>
<l>Iamque sibi victas firmarat foedere terras.</l>
<l>Hoc posita sextus cum meta clauderet annus,</l>
<l>LADISLAE, venis, Hebri iam victor, et ampli</l>
<l>Nominibus Moschi. tot fortes ipse phalangas,</l>
<l>Atque Tyra motum miratur Vistula robur.</l>
<l>Alma redux habet arva timor. Nec segnis in hostem</l>
<l>Ad vigilas. primum mores in castra severos</l>
<l>Reddis: et annonae curas a milite tollis.</l>
<l>Dein acrem Venedi late per litora Nerei</l>
<l>Circumfers oculum, Suecosque intendis, et artis</l>
<l>Vafra caves. non ulla vagus te flumina raptor</l>
<l>Transeat ignaro. lucent circum aggere flammae,</l>
<l>Impositaeque Phari ripis, atque agmina produnt.</l>
<l>Nec multum, quin cruda darent iam proelia turmae,</l>
<l>Abfuit, Astraeae reducis cum pectora vultus</l>
<l>Cepit, et adversas producto foedere gentes</l>
<l>Uniit. exsultant in parta rura quiere</l>
<l>Ilico, et aerei tendunt ad sidera montes</l>
<l>Altius, unanimique levant capita ardua Olympo.</l>
<l>Ipsa tuum laetis celebrant arbusta susurris</l>
<l>Nomen. ovant urbesque, hominesque, feraeque latebris</l>
<l>Abditae, et assiduis gratantia flumina pagis.</l>
<l>Quis meritis aequare tuas laudesque, decusque,</l>
<l>Audeat elogiis, Auguste? quis inclita rerum</l>
<l>Pandat inoffensus monitor? Tu viribus hostem</l>
<l>Sistis, et aureola subiectos pace remulces;</l>
<l>Dilectus pariter, civi, peregreque timendus;</l>
<l>Discite, terrarum Domini, quo fine gerantur,</l>
<l>Discite, bella. manu facili distringitur ensis.</l>
<pb id='s056' n='52'/>
<l>Difficili tegitur.<corr sic='quondan' resp='transcriber'>quondam</corr> et fidentior utre</l>
<l>Gloria diluitur Scythico: titulosque superbos</l>
<l>Disputat Aemathii tempestas invida campi.</l>
<l>Prospectat melior tranquillos pugna Gemellos.</l>
<l>Salve pacificis Rex Augustissime coeptis.</l>
<l>Salve, elatorum domitor, tutorque tuorum</l>
<l>Inclite. ter salve, mundi generosa voluptas!</l>
<l>Ecce refusa virent primaevo saecla metallo,</l>
<l>Gemmatumque redit senium. tibi cornua Lunae</l>
<l>Submittunt devota procul, lucemque fatentur</l>
<l>Acceptam Geticae. presso tibi sibila nodo,</l>
<l>Et cristas tumidas Moschi posuere Dracones.</l>
<l>Dira tibi Gothici desaeviit ira Leonis:</l>
<l>Victrices plaudunt Aquilae, saturniaque orbi</l>
<l>Lustra renata suo memorant super astra Tonanti.</l>
<l>Talis Idumaei felix in culmine regni</l>
<l>Consedit Salomo. talem Romana beantem</l>
<l>Saecula, et aeratos Iani concludere postes</l>
<l>Augustum videre dies, cum pacifer alto,</l>
<l>Post tot vota patrum, CHRISTUS descendit Olympo.</l>
<l>Quam <corr sic='speciosae' resp='printer'>speciosa</corr> thronum tibi, Rex clarissime. cingit</l>
<l>Virtutum series, unde omnis in arva redundat</l>
<l>Subdita prosperitas, et florent undique cives!</l>
<l>Agmen agit Pietas. hanc tot delubra loquuntur</l>
<l>Regifica dotata manu. non fervida vota</l>
<l>Celabit paries, et quae <orig reg='caerimonia' resp='transcriber'>ceremonia</orig> caelo</l>
<l>Corda tibi rapuit toties. hoc barbara primum</l>
<l>Numina Littavicae cognominis igne Iagello</l>
<l>Dispulerat genti; qui, sacri munia mystae</l>
<l>Dum subit, ipse sacro plebem velabat amictu,</l>
<l>Et vesana pio cicurabat pectora ritu.</l>
<pb id='s057' n='53'/>
<l>Talibus Aegeriae studiis in sacra maritus</l>
<l><corr sic='Excubisit' resp='printer'>Excubuit</corr> populi, memorumque insueta Deorum</l>
<l>Traxit corda metu. Numquam tuus ille Thoruni</l>
<l>Moenibus exciderit fervor, quo scissa fideli</l>
<l>Agmina litigio studuisti iungere, et unam</l>
<l>Divulsis reparare fidem; nisi leva benignis</l>
<l>Obsistat sors consiliis. Animosa secundo</l>
<l>Ordine purpuream stipat constantia sellam,</l>
<l>Atque hostes arcet populo. vicinia dudum</l>
<l>Omnis, et omnivagi canit hanc plaga dissita mundi.</l>
<l>Nil tibi Miltiadae, nil, Punica nomina, iactent</l>
<l>Asdrubales. fortis tu ducas bella Quirini.</l>
<l>Nec minus Aonidum tibi se debere fatentur</l>
<l>Numina, Gradivique legens vestigia Phoebus.</l>
<l>Te Craci novere domus, et docta Thaliae</l>
<l>Castra Borussiacae. laetis tibi Vilna Lyceis</l>
<l>Infremuit, Dacos Clario cum pulvere campos</l>
<l>Mitis, et horrificis arguta sophismata bombis</l>
<l>Mutasti, et digitum regalis gemma canori</l>
<l>Pressit Sarbivii. nunc et tibi dulce Maronum</l>
<l>Regna genus reddant Erebi: nec carmina nostra</l>
<l>Destituat largo pietas Cornelia vultu,</l>
<l>Hinc, mores imitata Titi. Clementia firmum</l>
<l>Ambit pulchra latus. plebs illam questibus urger</l>
<l>Densa piis: audetque sinu deponere Regis</l>
<l>Submissas tabulas. veniam non una merentur</l>
<l>Crimina. trux Orci fera tecta revisit Erinniis</l>
<l>Tristior; et reduci Curlandia Principe gaudet.</l>
<l>Inde, volutantis parili patrata bilance</l>
<l>Iustitiae frons pura riget, legesque Zaleuci</l>
<l>Asperat, et medium Traiani ventilat ensem.</l>
<pb id='s058' n='54'/>
<l>Huic vigiles oculi sociat Prudentia flammas;</l>
<l>Cui iuxta attenuat laudata Modestia frontem.</l>
<l>Quis toto reliquas percenseat ordine Divas!</l>
<l>Nostra velut ramis ambita comantibus Arbor</l>
<l>Perficit egregium, metas imitata, rotundum:</l>
<l>Felici Regem circumsedere corona.</l>
<l>Fama volans illum verboso distulit orbi,</l>
<l>Dum cives pax alta fovet, subterque paterna</l>
<l>Quilibet, indulgens genio, dat prandia ficu.</l>
<l>Una tot insolitos sors expletura triumphos</l>
<l>Conubialis adhuc deerat. victricia iam nunc</l>
<l>Reginam, et dominos exposcunt regna nepotes.</l>
<l>Quo Regem sua fata ferent? quae dulcia sistet</l>
<l>Vora domus? Te CAECILIAM Lechea RENATAM</l>
<l>Sceptra petunt. hinc fausta toro movet omina caelum;</l>
<l>Hinc omnis sero non ambigat orbe renasci</l>
<l>Prosperitas. coeunt iterum consueta iugari</l>
<l>Flumina, Danubius, fulvisque retortus arenis</l>
<l>Vistula: regisicisque instaurant vincula taedis.</l>
<l>Tuque adeo tantos exambis pronube nexus,</l>
<l>Ossoliniade; veteres quem Roma triumphos</l>
<l>Nuper, et insolitis Lucullos vincere pompis</l>
<l>Viderat ausoniis profitentem patria regnis.</l>
<l>Nec rata Romuleus fluviorum foedera Tibris</l>
<l>Esse negat. fortem latiali <corr sic='Sponsam' resp='printer'>Sponsa</corr> Viennam</l>
<l>Deserit auspicio, quamvis nuptura propinquo</l>
<l>Sanguini: et Imperio iunguntur rite Poloni.</l>
<l>Placatae tandem Veneris nunc Martius heros</l>
<l>Bella levat studiis, dextroque Cupidine lectum</l>
<l>Austria sarmaticum scandit; ceu vite Cupressus</l>
<l>Scanditur: et socio dulcescunt palmite frondes.</l>
<pb id='s059' n='55'/>
<l>Quam nitido risit populis lux illa sereno,</l>
<l>Quae celebres solvit partus, avidumque per orbem</l>
<l>Fausta SIGISMUNDI CASIMIRI nomina dixit!</l>
<l>Heu torvum fatis oculum, fugitivaque terris</l>
<l>Gaudia! praecipiti occumbunt natusque, parensque</l>
<l>Laeta obitu: paucis vix ille superfuit annis.</l>
<l>Iam tum funereos Arbor tibi livida vultus</l>
<l>Extulit, et reges praesaga, Auguste, tremendos</l>
<l>Addocuit quoque posse mori. viduata potentes</l>
<l>Regna procul flevere rogos: Hypanimque dolere.</l>
<l>Vandalicus pater ipse iubet, Vartamque, Chronumque</l>
<l>At non et thalamos renuisti, Invicte secundos.</l>
<l>Hos tibi virgineis instruxit Mantua flammis</l>
<l>Denuo, et Idalio mitissima flore LOYSA.</l>
<l>Heu plausus iterum dubios, et sorte fugaci</l>
<l>Vincula! Quae vacuo primos modo cultior ignes</l>
<l>Intulerat Gonzaga toro: nunc squalida vultu,</l>
<l>Dilectos condit cineres. non tanta superstes</l>
<l>Funera solatur pignus: laudumque, torique.</l>
<l>Fortunaeque pius concedit flore Tyrannus.</l>
<l>Qualis ubi, mediis quae luxerat alta tenebris,</l>
<l>Aut pavidos longo promovit lumine nautas,</l>
<l>Seu vi, seu lento iam languida fomite, lampas</l>
<l>Deficit; illustres subitus cirucm impedit auras</l>
<l>Horror, et ambiguo deflectunt tramite gressus:</l>
<l>Sic, Rex summe, cadis. non illum saeva tulerunt</l>
<l>Classica, <orig reg='quibus'>queis</orig> Phrygiis Memnon obit acer in oris;</l>
<l>Non alium dirus leto dedit Hectora Achilles;</l>
<l>Aut patriae defensa salus, unde inclita mundo</l>
<l>Nomina, telle, refers, Croeso felicior ipso;</l>
<l>Pax optata viget, passimque aerata quierunt</l>
<l>Murmura; concordes Virgo fovet aurea terras.</l>
<pb id='s060' n='56'/>
<l>Et iam florifero ridebat sidere Maius;</l>
<l>Nec dum etiam nona bis se trieteride vitae,</l>
<l>Vix etiam quina numerabant tempora regni:</l>
<l>Gum iacet heroum flos unicus, unica nostri</l>
<l>Lux desiderii. maeror tristissimus illum</l>
<l>Pone dolet raptum. norunt et funera saevi</l>
<l>Hostes magna procul, coeptantque lacessere sedem</l>
<l>Rege suo vacuam: faustis nec pristina terris</l>
<l>Stat requies, summam dum Principis ossa requirunt.</l>
<l>Inclite Treicii Terror Terroris, aviti</l>
<l>Auctor magne throni, Rex fortunate triumphis,</l>
<l>Fortunate toga, Custos invicte Polonae</l>
<l>Libertatis, Amor populis, Amor unice terris;</l>
<l>Nunc frustra repetitus Amor, caelestia postquam</l>
<l>Iubila purpureo cumulas insignis amictu,</l>
<l>Et circum rutilo iusti diademate fulges:</l>
<l>Parce, tibi si non Syllaeo dantur honore</l>
<l>Iusta, nec Assyrio conduntur corpora melle;</l>
<l>Si non Niliacos feralis flamma liquores</l>
<l>Haurit et innumeris stipantur funera lectis.</l>
<l>Cur Cilicum flagrent messes, et ture Sabaeo</l>
<l>Sparsa, supervacuis suffitibus aura laboret?</l>
<l>Vicit Achaemenios dudum tua dulcis odores</l>
<l>Fama, piumque decus, non exspirabile caelo,</l>
<l>Non socio commune rogo. Cur fornice moles</l>
<l>Ducta super, Pharios evincat celsior ausus?</l>
<l>Quam meliore tibi sacrantur corda sepulcro</l>
<l>Nostra, Myroneoque viges praesentior aere,</l>
<l>Non <corr sic='obolende' resp='transcriber'>abolende</corr> focis, non crudi dentibus aevi!</l>
<l>Nec tibi venali maduerunt busta cruore,</l>
<l>Aut rigidi innocuo placantur sanguine manes.</l>
<pb id='s061' n='57'/>
<l>Heu spissa tua nos mulctarunt funera clade.</l>
<l>Latronesque furunt Scythici, dirusque probrosis</l>
<l>Spartacus exiliis! quem tu, ni saeva resistant</l>
<l>Marmora, Cimmeriis dudum victore dedisses</l>
<l>Ense retro latebris. nunc tendit acinace laeto</l>
<l>Taurica, Crimaeique valent in damna rebelles.</l>
<l>Ut rasis tua flamma cornis, et munere denso</l>
<l>Non rutilet; nec te summum comiretur in ignem</l>
<l>Cornipedum generosa fides, serusque Minister:</l>
<l>Non vanis tamen ad tumulum ploratibus, omnem</l>
<l>Vincimus Aethiopum luctum, Gerrhosque supremo</l>
<l>Munificos cultu, et scindentem pallia Nilum.</l>
<l>Heu, Victor generose, iaces, nec te tua summo</l>
<l>Vindicat hoste manus! <corr sic='Ne...t' resp='printer'>Nescit</corr> praecisa renasci,</l>
<l>Aut mutilum reparare Arbor Plutonia truncum:</l>
<l><sic corr='Nec tu'>Nectu</sic>, Magne, redis. heu tristia signa verendi</l>
<l>Marmoris, invisamque extrema sede ministram!</l>
<l>Sed frustra querimur. Quondam rediviva Cupressus</l>
<l>Caede tamen Cretae superat: tuque ante revulsam,</l>
<l>Sponte resurgentem luci meliore secundae</l>
<l>Fronde vides, ingens adipiscens omen honoris,</l>
<l>Vespasiane, tui. Nec te tua, Maxime Princeps,</l>
<l>Non tumulo virtus meliori emancipat aevo.</l>
<l>Vivis adhuc, fascesque novas, et pondera regni,</l>
<l>Qua Constantini, qua te, pia nomina, caeli</l>
<l>Associant sceptris Caroli; qua fulva Iagello</l>
<l>Serta, Boleslausque gerit, cui tempora primus</l>
<l>Laeta, comasque auro regali innexuit Otto.</l>
<l>Sed nec odorifero tua non cum flore Cupressi</l>
<l>Terris fama viget, Traianosque: inter, et acres</l>
<l>Scipiadas dicere diu. tibi clara superbi</l>
<pb id='s062' n='58'/>
<l>Nomina Pompeii cedent: cumque alma secundo</l>
<l>Caesare cumque Tito iunges encomia, et orbis</l>
<l>Sero fereris Amor. Non te, Rex, plangimus ultra:</l>
<l>Nostrae nos potius cogunt lacrimare ruinae.</l>
<l>Tu veteres alibi felix super astra triumphos</l>
<l>Continuas: nobis eheu tua dextera retro</l>
<l>Poscitur incassum, Tiphynque per alta ciemus</l>
<l>Aequora navifragi. laetum tibi mortifer edit</l>
<l>Ver alibi Maius: languet spes nostra salutis.</l>
<l>Te Litavus celso morientem evexit Olympo,</l>
<l>Qua terram linquis, sonipes: nos terror, et ensis</l>
<l>Undique, funestique premunt ad Tartara luctus.</l>
<l>Tu pacis nitidas, pacis cum Principe, consors</l>
<l>Pone domos, Pacator, adis: nos horrida bella,</l>
<l>Bella vocant eheu! tetrisque furoribus actus</l>
<l>Hostis, et obscura surgens Maeoride raptor.</l>
<l>Huc age flecte favens oculum, saevosque Procustas,</l>
<l>Et Caci diram sobolem, profugosque coerce</l>
<l>Cercyonas: nam, Dive, potes. compesce latrones</l>
<l><corr sic='Precodios' resp='printer'>Precopios</corr>, crudamque manum, tu nomine quondam</l>
<l>Terrueras atros Ciconas, vastamque Geloni</l>
<l>Roboris illuviem. tua nunc. o annve prosper,</l>
<l>Nos etiam tutos praestabit nominis umbra.</l>
</lg>
</div2>
</div1>
<div1 id='KaLB.03' n='3' type='poem'>
<pb id='s063' n='59'/>
<head>CHRIST: KALDENBACH. Ad Cl. IOANNEM PETRUM TITIUM De Borussa Philaenide.</head>
<lg met='hexa'>
<l>HActenus antiquos liceat nescire furores,</l>
<l>Et mollis Romae titulos, obscenaque rerum</l>
<l>Nomina, quae melior damnet <orig reg='Phlegethonte'>Phlegetonte</orig> Cupido,</l>
<l>Et castus proscribat Hymen, qua <corr sic='grandio' resp='printer'>grandior</corr> Austro</l>
<l>Terra latet, stimulatque novos retegenda Columbos.</l>
<l>Nunc levis expliciti renovat deliria saecli</l>
<l>Femina, et insanas Veneres, scenamque pudendi</l>
<l><orig reg='Eloquii'>Eloquy</orig> prodit mundo, cogitque disertum</l>
<l>Esse, nec infandos vatem reticere calores.</l>
<l>Este procul, sancti quotquot sollemnia nexus</l>
<l>Iura, torique fidem colitis; procul este, pudicus</l>
<l>Quotquot honos, et amoena iuvant exempla Dianae</l>
<l>Virginis Hippolytive decus, <orig reg='caelebsque'><corr sic='caeleosque' resp='corrected by hand'>coelebsque</corr></orig> ferocis</l>
<l>Gloria Triptolemi; dictis procul este: vel aures,</l>
<l>Dira Celaeneae dum pando libidinis ausa</l>
<l>Testis, Ulysseis, animosque, recondite ceris.</l>
<l>Digna mali tutum facit ignorantia pectus.</l>
<l>Me Nero, me Caius prior hoc, et Caesar ab isto</l>
<l>Proximus, et tantis series ingloria monstris;</l>
<l>Barbara me, Phryneque salax, atque aemula Florae</l>
<l>Neptis anhela legat. me Cres infamis, et apta</l>
<pb id='s064' n='60'/>
<l>Aeoliae proles dominae, Lesboque furenti</l>
<l>Audiat, et molles soletur compare flammas.</l>
<l>Sparge tuos, Erato, fontes, et sulpure lustra;</l>
<l>Cinnamaque, et turis globulos, myrrhaeque vapores,</l>
<l>Et rutam misce viridem; ne pocula Cyrrhae,</l>
<l>Et sacri noceant latices. inturbida lymphas</l>
<l>Fundat, et innocuo Pirene defluat amne.</l>
<l>At tu, cui facilis plectrum concedit Apollo,</l>
<l>Teutonicaeque fidis regimen; quo docta magistro</l>
<l>Carmina, et Aonios mea nunc Germania cantus</l>
<l>Discit, et antiquis audet par ire poetis:</l>
<l>Scande sacros mecum colles, Parnassiaque antra</l>
<l>Vise, Titi, sedes solitas, notosque recessus,</l>
<l>Unde novam saeclis transscribunt Numina famam</l>
<l>Pieridum, gaudetque suis praeconibus orbis.</l>
<l>Te tua nam longis suspendunt pectora curis,</l>
<l>Quae vigil insolitos Rhamnusia vindicet ausus,</l>
<l>Et meritas nostram det adire Philaenida poenas,</l>
<l>Cuius mirifico lusam phantasmate Prussis</l>
<l>Se stupet, et tantas exhorret conscia fraudes.</l>
<l>Exspectare nihil porro iuvat: ilicet; actum est,</l>
<l>Et <corr sic='monstro' resp='printer'>monstrosa</corr> suo decurrit fabula fine.</l>
<l>Apta nec huic vestrae visa est sors amplior urbis,</l>
<l>Gedanumque potens; quamvis pior illa protervis</l>
<l>Succubuit technis, occultaque crimina fovit.</l>
<l>Debuit hunc cupido tandem Mons Regius orbi.</l>
<l>Scilicet hic largo crescunt miracula fetu,</l>
<l>Creber et ostentis aperitur grandibus aether.</l>
<l>Quae nova iam nostris non traxit finibus Hermes?</l>
<l>Non operum laudo seriem, visendaque vulgo</l>
<l>Automata, et scenas tacitas; agilesque colossos;</l>
<pb id='s065' n='61'/>
<l>Non chordas ultro resonas, et flabile vitrum,</l>
<l>Et cursus caeli artifices, quibus invida sumat</l>
<l>Tela Syracosii manus ingeniosa magistri.</l>
<l><corr sic='Transeo fatidico compulsos impete mystas' resp='printer'><note resp='transcriber'>line deleted</note></corr></l>
<l>Transeo fatidico compulsos impete mystas,</l>
<l>Vindictaeque tubas superum raptasque puellas</l>
<l>Sedibus Elysiis, et nuntia missa cavernis</l>
<l>Tartareis; quaeque aula poli, campique iacentes</l>
<l>Prodigiis nostro <corr sic='malo' resp='printer'>male</corr> praelusere furori,</l>
<l>Et fato comiti. Sileo caedesque cruentas,</l>
<l>Confossosque virum iugulos, prolisque ruinas,</l>
<l>Atque Borussiaco redivivam Colchida rure,</l>
<l>Et centumgemina venientia morte Charonti</l>
<l>Funera. non arvis transmissa bicorpora Gallis</l>
<l>Monstra, nec insuetae volucres, et barrus Eous</l>
<l>Abfuit, et nostris incognita nomina terris</l>
<l>Vidimus horrifico manantia stagna cruore,</l>
<l>Sanguineosque lacus: et mersos gutture cultros</l>
<l>Impune, ac medio repetitum viscere ferrum;</l>
<l>Unde vigent pulchra Beckeri nomina laude</l>
<l>Quemque foret tacuisse nefas, sed laude decenti</l>
<l>Allegare iubent Musae, tua plectra, fidesque</l>
<l>Bregelis obstupuit tellus, prolisque tenellae,</l>
<l>Altenburge chorum; cum partes ora, manusque</l>
<l>Iuncta suas facerent; caneretque, et luderet infans.</l>
<l>Cuius inauditas voces, modulosque decoros</l>
<l>Plausit ovans Helicon, dexterque arrisit Appollo,</l>
<l>Omnis et Aonidum surrexit turba sororum,</l>
<l>Unius in sobole patris gavisa renasci.</l>
<l>Quin etiam falsus prorupit Iuppiter orco,</l>
<l>Divinumque Patri Syrdis subduxit honorem</l>
<pb id='s066' n='62'/>
<l>Ingenito superumque domos, atque alma solorum</l>
<l>Pondera sacrilego blasphemus polluit ore,</l>
<l>Numquam cassa sibi contendens cedere regna.</l>
<l>Non alia terris nocuit deformis Avernus</l>
<l>Peste magis, caelumque pari temeravit Enyo</l>
<l>Sacra lue. non hoc Acherunte nocentior exit</l>
<l>Arius, aut Manes turpis, demensve Cerinthus,</l>
<l>Et nummosa magi levitas. non Gnostica proles</l>
<l>Ulla, nec ipse vago Machometes efferus ense.</l>
<l>Restat adhuc uno portenta minacia signo</l>
<l>Crescere, et antiquis tenebras inducere, et omnem,</l>
<l>Siqua pari quondam turbavit saecula partu,</l>
<l>De merita veterum naturam poscere palma;</l>
<l>Quamvis tota suis obsessa gigantibus Aetna</l>
<l>Contremat, et Siculis Polyphemus inhorreat antris,</l>
<l>Quamvis Argolicas exterreat hydra paludes,</l>
<l>Et vasto Libyae minitetur pulvere Gorgon</l>
<l>Tristis, et Aonias foedet Sphinx horrida Thebas.</l>
<l>Proh pudor! in medio quae pullulat agmine Christi</l>
<l>Pestis, et aetherium insedit stirps degener agrum!</l>
<l>Quos numerat divina suo res publica cives</l>
<l>Ordine! quam tetricis horrent iuga sancta racemis:</l>
<l>Et caput hoc sacra fons caelicus abluit unda</l>
<l>Sordibus? haec epulis admota fidelibus ora,</l>
<l>Aeternoque DEI coierunt foedere membra?</l>
<l>Ede triumphales circum tua moenia ludos,</l>
<l>Rex Erebi, resonentque novo pigra Tartara plausu</l>
<l>Latius, et festo mactentur Erinnyes orbe,</l>
<l>Postquam tanta pio creverunt semina ture,</l>
<l>Et rigido pinguent hostiles ubere campi.</l>
<l>Quid pathicos ultra veteres, et nomina, draucos,</l>
<pb id='s067' n='63'/>
<l>Spurca; quid incestus sacros, tribadumque cohortes,</l>
<l>Et raptus vetitos, et fellatoris iniqui</l>
<l>Militiam, mechosque feros, et nomina mille</l>
<l>Aestus illiciti miramur, ubi enthea verbi</l>
<l>Fax nondum patulo lustravit lumine mundum,</l>
<l>Et suus illecebris agitavit quemque Cupido?</l>
<l>Tabuit infami si foeda Semiramis oestro,</l>
<l>Frenigerique iubis exarsit dira caballi;</l>
<l>Si bove Pasiphae nitido. mollique capella</l>
<l>Crathis, et effigie Tyrius regnator eburna</l>
<l>Incaluit; fulvo mater Pellaea dracone:</l>
<l>Quid mirum? veniam meret ignorantia culpae,</l>
<l>Commodiusque forum spondet cognata libido,</l>
<l>Quae placitum quodcumque colit. <corr sic='Quo' resp='printer'>Quos</corr> Creta cinaedos</l>
<l>Eduxit, sodomeque vetus Celtaeque salaces,</l>
<l>Et Thebae celebres, qua primo Laius aestu</l>
<l>Chrysippum periit, damnabit mitior urna.</l>
<l>Tu quoque, quem moriens toties circumvenit uxor,</l>
<l>Orpheu, nec solitis patitur languescere flammis,</l>
<l>Quosque sequens paribus delusit amoribus aeras,</l>
<l>Formidate minus. fovet heu! Ecclesia vestras</l>
<l>Unde minor tinctura genas notet, atque feroces</l>
<l><corr sic='Imminuunt' resp='printer'>Imminuant</corr>multum commissa piacula noxas.</l>
<l>Quo te, dira, vocem titulo, quo nomine dicam,</l>
<l>Faex hominum, trux funge nurum, vesana virorum</l>
<l>Simia monstrificae sentina libidinis, Orci</l>
<l>Proles blanda, lues iuvenum, pestisque iuventae,</l>
<l>Fax scelerum, mucor fetens, et amurca dicrum?</l>
<l>Tene salutares Germania misit in auras</l>
<l>Mater, inoffensi servatrix alma pudoris,</l>
<l>Cui tam crudeles exsolvit adultera poenas</l>
<pb id='s068' n='64'/>
<l>Quondam, pulsa domo investis, scissisque capillis</l>
<l>Horrisono totum succendens verbere pagum?</l>
<l>Venturos aperi, sollers Hetruria, casus,</l>
<l>Et fati praenosce vices; antiqua ciete</l>
<l>Carmina, Pontifices, et praescia dicta <orig reg='Sibyllae'>Sibylae</orig>;</l>
<l>Scandite sidereos orbes, et vasta polorum</l>
<l>Culmina, mensores caeli, motusque fluentes</l>
<l>Consulite, et rapida assiduos vertigine tractus,</l>
<l>Tanta quid attonito portendant omina mundo,</l>
<l>Et monstri deforme genus. Te provida rerum</l>
<l>Cum vellet formare parens, dubitavit, opusne</l>
<l>De sexu potiore vitum generaret, an inter</l>
<l>Femineum legerere chorum. tum noxia Iuno</l>
<l>Maternum tetigit corpus, prorsusque biformis</l>
<l>Hermaphroditus eras; nec re, sed crimine talis,</l>
<l>Impurae genium Veneris sortita, modosque</l>
<l>Furis Mercurii. Quod si neque dogmata falsa</l>
<l>Pythagorae Samii, te barbara Thais in una,</l>
<l>Cyreneve procax, Sporusque, aut omne Neronis</l>
<l>Ingenium, Parca sic stamina nente, revixit.</l>
<l>Impia ferre tibi certarunt ubera Circe,</l>
<l>Anguiferoque truces habitu Phorcynides, et Sphinx,</l>
<l>Oedipodionias quae quondam terruit oras,</l>
<l>Te tenero nutrix ageret cum pallida lecto,</l>
<l>Molliculus circum cunabula ludere passer</l>
<l>Gestiit, antiqua cretus propagine passer,</l>
<l>Qualem spurciloqui deflevit Musa Catulli;</l>
<l>Idaliae foedum cui collusere columbae,</l>
<l>Et gaudens sociis habitare cuniculus antris.</l>
<l>Te potuit facilem quondam sibi quaerere Lais</l>
<l>Discipulam, Rhodopeque potens, et iniqua Lycoris,</l>
<pb id='s069' n='65'/>
<l>Quaeque fero dulces informat amore puellas,</l>
<l>Cum tenero certans Nasone, poetria Sappho,</l>
<l>Ni subitas animi monstrasses indole vires,</l>
<l>Et rudis eximias superares arte magistras.</l>
<l>Hinc postquam levis ingenii iam inferbuit ardor,</l>
<l>Vividaque aetherias se moliretur in auras</l>
<l>Flamma, repente tuis impletur dotibus orbis,</l>
<l>Incitaque eximios agnorunt saecula fructus.</l>
<l>Non tot Lerna refert fetus; non crebrior hirtos</l>
<l>Carduus urit agros, aut fungis silva tumescit,</l>
<l>Quam tua mens vitiis. At non mea cuncta referre</l>
<l>Musa velit. prius aureolis palantia campis</l>
<l>Sidera dinumerem, motosque per aequora fluctus,</l>
<l>Et ruris, nemorumve comas, quam singula dicam.</l>
<l>Effractas sileant tibi iam mea carmina cistas,</l>
<l>Autolycique manus avidas; non rapta Baronum</l>
<l>Nomina, mentitosque gradus, fictosque parentum</l>
<l>Exprobrem titulos. etiam tibi subdola signa,</l>
<l><orig reg='Ascitosque'>Asscitosque</orig> Ducum condonem, saeva favores,</l>
<l>Cuius et arcessit te lex Cornelia, crimen.</l>
<l>Tu mihi degeneris tantum nunc Cypridos audi</l>
<l>Pullus, et horrificos mecum Dea despuat aestus.</l>
<l>Quamquam casta fugit numeros, omnisque pudorem</l>
<l>Parnassus late sociat. rubet ipse Dearum</l>
<l>Praeses, et Aonias invasit nausea lymphas.</l>
<l>Quis melior primis tibi, foeda, superfuit annis</l>
<l>Sensus, legitimos quando, confessa puellam,</l>
<l>Optasti thalamos, et nomen dulce maritae?</l>
<l>Nec placido decorare torum Lucina iugalem</l>
<l>Pignore tum renuit, gremium cum filia matris</l>
<l>Reptaret, liquidoque extaret iudice sexus.</l>
<pb id='s070' n='66'/>
<l>Eheu quam rigidos a primo tramite calles</l>
<l>Deligis, exstincto cum primum coniuge vestes,</l>
<l>Et sexus mutas faciem! Risisse Cythere,</l>
<l>Qua nitidis invecta secat vectoribus axem,</l>
<l>Tum fertur, facerentque moram, monuisse volucres,</l>
<l>Cum tumidam falso spectaret Amazona cultu.</l>
<l>Ilico difficili plumbo puer instruit arma</l>
<l>Idalius, pharetram que iuvat, cornuque sagittis,</l>
<l>Inque novos aptat lusus Vulcania tela.</l>
<l>It rumor, quacumque recens iter accipit heros;</l>
<l>Magnanimisque vagae capiuntur vultibus urbes.</l>
<l>Dixisses alio nudatam Scyron Achille,</l>
<l>Atque alium ad veterem contendere Nirea Troiam.</l>
<l>Nam neque forma decens, neque cor, animusque virilis</l>
<l>Defuit, aut celso venientes pectore gestus.</l>
<l>Gratiaque, et dulci gravitas aspersa lepore.</l>
<l>Iamque suus stipat dominum per longa satelles</l>
<l>Compita; iam strictis inflectere gaudet habenis</l>
<l>Cyllaron, et faciles sulcare per aequora gyros.</l>
<l>Nec fugiunt valida arma latus; femorique recinctus</l>
<l>Ensis ovat; nutant agiles in vertice cristae.</l>
<l>Quin et nobilibus gestit spondere dynastis</l>
<l>Dulce sodalitium compar, mensasque coronat</l>
<l>Primus, et oblatos fugiens iliustrat honores.</l>
<l>Agnoscunt nitidum consortia publica fratrem;</l>
<l>Augustumque libris inscribit nomen; et Arturi</l>
<l>Illustres tanto convictus hospite Plaudunt.</l>
<l>Tum vero egregiis felix placuisse meretur</l>
<l>Principibus. celsosque Duces, et numina Regum</l>
<l>Affectu propriore ligat. capit ipsa viarum</l>
<l>Strata color, proceremque colunt, quacumque vagatur;</l>
<pb id='s071' n='67'/>
<l>Atque ipsis propera assurgunt hastilia portis.</l>
<l>Utque sat egregie <corr sic='danti' resp='printer'>tanti</corr> fortuna theatri</l>
<l>Plauderet: invicto profiteri nomina Marti</l>
<l>Audet, et armicrepum campis vexillifer agmen</l>
<l>Ducere, quem dudum Cythereia tollere signa</l>
<l>Iuvit, et Idaliis Bellonam accendere castris.</l>
<l>Quo ruis audaci mulier succensa furore?</l>
<l>Quo ruis? imbelli numquam bombarda, nec hasta</l>
<l>Apta fuit generi. neque Penthesilea securim</l>
<l>Stringis, et, Hippolytae similis dextraque, domoque,</l>
<l>Peltatas gelida educis Moeotide turmas.</l>
<l>Tu neque magnanimam Tomyrin, fortesve Lacaenas</l>
<l>Viribus assimulas, bellatricemve Camillam,</l>
<l>Aut quae romuleum <corr sic='traieci' resp='printer'>traiecit</corr> Cloelia Tybrim.</l>
<l>Te facilem natura colo, calathisve Minervae</l>
<l>Edidit, ac telam, non sortia tangere tela.</l>
<l>Cur rerum vertis seriem? cur licia <corr sic='temnit' resp='corrected by hand'>temnis</corr>,</l>
<l>Proque rudi tam cruda placet tibi lancea lana?</l>
<l>Numquam tuta feris se miscuit aurea bellis,</l>
<l>Nequiquam Scythico, Cythereis, amata Gradivo.</l>
<l>Spicea serta Ceres, aptam Dictynna pharetram</l>
<l>Gestat, et Euterpe calamos, cestumque Dione.</l>
<l>Nulla tamen Martis <orig reg='clipeum'>clypeum</orig>, thyrsosve Lyaei,</l>
<l>Aut placidas Phoebi lautos, herbasque medenteis</l>
<l>Poscit, et aequoreum gaudet tractare tridentem.</l>
<l>Si Telesilla fores, qualis defenderat Argos,</l>
<l>Et nuribus meruit tunicas sollemniaque ipsis</l>
<l>Pepla viris: merito tibi vestis cedat, et arma.</l>
<l>Iam sed in effusus Thracum manet, impia, sanguis,</l>
<l>Assiduumque ferox contundit Teutona Gotthus.</l>
<l>Tum <corr sic='ne' resp='printer'>nec</corr> religio, tum nec te cura Deorum,</l>
<pb id='s072' n='68'/>
<l>Alcidae quondam qua Cous sacra sacerdos</l>
<l>Fecit, et Actaeus Veneri, convertere cultum</l>
<l>Impulit, et molles abscondere tegmine vultus,</l>
<l>Hoc habitu Germana virum de carcere posses</l>
<l>Mittere, et extorrem comitare per ultima longe</l>
<l>Regna; quod Hypsicrate est nomen sortita fidelis,</l>
<l>Sed nova Mars alius ludicrae classica pugnae</l>
<l>Inflat, amatoremque suis parat igneus armis.</l>
<l>Qualis Maeonia latuit Tyrinthius aula,</l>
<l>Membra puellari velatus sindone, fuso,</l>
<l>Cum traheret, lanamque manu, qua iuverat orbem;</l>
<l>Aut qualis veterem posuit Leucippus amictum,</l>
<l>Daphnen cum peteret flagrans; indignave <orig reg='comptae'>comtae</orig></l>
<l>Sardanapalus iners praecinxit flammea fronti,</l>
<l>Eunuchos inter latitans, et scorta profana:</l>
<l>Talis adoptivo lusit velamine soles</l>
<l>Noster, et improprio fraudes abscondidit aere,</l>
<l>Deerat adhuc, quo se sexus discriminat uno,</l>
<l>Quid non (proh superi!) muliebris adinvenit astus?</l>
<l>Quis te, quis mulier, formavit ad ista Prometheus!</l>
<l>Quo fingis doctore viros? tibi Romula cedat</l>
<l>Hersilie, quamvis toties consulta marito;</l>
<l>Aspasieque sagax. tibi <orig reg='Pythagorea'>Pythagoraea</orig> Theano,</l>
<l>Quaeque unquam docto valuit, det, acumine, palmam</l>
<l>Non huc Praxitelis, non castigata Myronis</l>
<l>Venit dexteritas; non clarus imagine Mentor</l>
<l>Artifici. te pravus in haec tulit ipse Cupido.</l>
<l>Scilicet et superos agit hic in mille figuras,</l>
<l>Cum furit, et caeco deludit pectora motu.</l>
<l>Huic olor, et taurus fit, et udum Iuppiter aurum:</l>
<l>Pan aries; testudo, et terrens Cynthius anguis;</l>
<pb id='s073' n='69'/>
<l>Hircus Atlantiades. Ergo non una virago</l>
<l>Pectore vulnus alit. serpunt incendia passim,</l>
<l>Virgineusque chorus tacitos bibit ossibus ignes.</l>
<l>Blanda nec ille rudis distringere vincla puellis.</l>
<l>Instar Apum videas, et acutae grandinis instar,</l>
<l>Tela volare oculis. ori favet aurea Pitho.</l>
<l>Tum gestus, et mira sagax inventa procantum</l>
<l>Discit, et ardentum gemitus imitatur, et ora</l>
<l>Fluxa madent lacrimis; lacrimis et limina rorant,</l>
<l>Nocte quibus tota miseros opplorat amores.</l>
<l>Blandiloquo versuta manus quoque subvenit ori,</l>
<l>Crebraque per cupidos discurrit epistola vicos.</l>
<l>O quoties, et quae niveo perscripsit amicis</l>
<l>Pollice! Non talis Leandrum perdidit ardor,</l>
<l>Quamvis Phryxeas toties evicerit undas;</l>
<l>Non, qui Niliacam signavit sanguine morum.</l>
<l>Ipse Pater, tantis quem torsit Thessala flammis</l>
<l>Virgo; suoque sibi, iuvenis, qui struxit amore</l>
<l>Exitium visis nimium delusus ab undis,</l>
<l>Debilibus nostro cedant affectibus igni.</l>
<l>Te solam Ausoniis optaret visere fundis</l>
<l>Tarquinius; tibi mille proci telamque dolosque</l>
<l>Sedibus Aeoliis tot praestolentur in annos:</l>
<l>Tu sola Inachias armares iuro Mycenas.</l>
<l>Nec fructu caruit studium: questusque dolosi</l>
<l>Invenere locum. placida astra triumphat amator</l>
<l>Improbus, et facilis praegestit munere praedae.</l>
<l>Tum vitiis crevere doli, ludosque frequenti</l>
<l>Miscet flagitio. Iam connubiale tot annis</l>
<l>Qui cum fraterna simularat pellice foedus,</l>
<l>Nunc urbes raptu contristat, et oppida caelebs.</l>
<pb id='s074' n='70'/>
<l>Quid numerem saevos luctus, et acerba parentum</l>
<l>Tempora? quid diras, et atrocia carmina pubis</l>
<l>Virgineae cum tanta suis astutia velis</l>
<l>Nuda, verecundas tandem <corr sic='feretur' resp='printer'>ferretur</corr> in auras,</l>
<l>Et perplexa suam caperent mysteria lucem?</l>
<l>Iam Paphos, atquive omnis diros Erycina precatus</l>
<l>Audit, et Idalii comites; iam taedifer ipse</l>
<l>Sordet Hymen, Charitesque, et frangens cuncta Cupido.</l>
<l>Discite, quam fallat toties speciosa voluptas</l>
<l>Matris Acidaliae: cautaeque, et multa morantes,</l>
<l>Miti prona iugo concedite colla, puellae.</l>
<l>Te tamen inprimis doleo, quam noster alumnam</l>
<l>Mecum Bregla dolet, veteri, vix certus, an urbi</l>
<l>Annumerere novae calidis o blandula nuper</l>
<l>Apta procis, tantae nunc eheu! subdita poenae.</l>
<l>Hei qui te vultus, quae te dementia cepit?</l>
<l>Te medio diris de carcere flexit ocellis</l>
<l>Semivir, et fati fecit miserere sinistri,</l>
<l>Sed meriti. iam tum captivi lumine captam</l>
<l>Duxit, et ad tantae damnavit nubila sortis</l>
<l>Aliger ille deus. Pretium tu, laeva, tulisti</l>
<l>Incluso, fluerent sonti quo vincula collo,</l>
<l>Et dilecta gravi laxaret compede membra.</l>
<l>Tu lare dimissum socio, tectoque fideli</l>
<l>Iuvisti: precibusque tuis obnoxius hospes</l>
<l>Cessit, et ignotum communi sede recepit.</l>
<l>Tu subito languore gravem, febrique perustum</l>
<l>Fovisti tremula. cunctis cedentibus, una</l>
<l>Mansisti querulum, facilemque Machaona vultu</l>
<l>Spondebas placido. Quorsum tua, candida virgo,</l>
<l>Se prodit pietas? Felix decumbit ephebus,</l>
<pb id='s075' n='71'/>
<l>Cui tua Paeoniis sperantur pharmaca sucis.</l>
<l>O si te tetricus non inde prehenderet aestus,</l>
<l>Saevaque corriperes peregrini semina morbi!</l>
<l>Scilicet insolitis agitur tua cura medelis,</l>
<l>Et fines fugit officium. transversa medentem</l>
<l>Flamma coquit, nescisque tuam male sana salutem,</l>
<l>Quae spondes aliis. etiam virtutis amictum</l>
<l>Culpa capit, tegiturque benigni veste libido.</l>
<l>Iam totas audet misero convivere noctes;</l>
<l>Iamque subire torum, atquive uno velamine condi.</l>
<l>Risit amor, Lachesinque rogat, producere fila</l>
<l>Languentis, pensumque colo, mensesque cubanti</l>
<l>Addere, ut insigni rem tantam clauderet orbe.</l>
<l>Ille valet, dextroque levat sua vulnera Phoebo.</l>
<l>At non illa simul, totas cui flamma medullas</l>
<l>Exedit, et lento paulatim carpitur igni;</l>
<l>Dum sibi propitiam tandem promittere noctem</l>
<l>Coeptat; et indomitis furari praemia curis.</l>
<l>Vesper erat, fratrique soror successerat aula</l>
<l>Siderea, rutilis incingens aethera gemmis.</l>
<l>Tum sibi sollicito praeformat gaudia corde</l>
<l>Tristior, et solitus fortunam temperat horror.</l>
<l>Qualis in amplexus arguti Lesbia vatis</l>
<l>Prima, vel Aemonii Briseis venit Achillis,</l>
<l>Uda genas: it nostra timens, poscitque cubile.</l>
<l>Et rediit, dulci mentem solata duello.</l>
<l>Nec caruit fletu teneto, raptique pudoris</l>
<l>Postera lux lacrimis, velletque reposcere nomen</l>
<l>Virgineum. sed idem mox suadet caeca libido,</l>
<l>Fingit et illustres repetito crimine taedas.</l>
<l>Tandem lucrificum longas puer urget in oras</l>
<pb id='s076' n='72'/>
<l>Personatus iter. dirimi fert illa moleste</l>
<l>Dilecto capiti, et Minoida pectore versat,</l>
<l>Fido prona suum comitari Thesea passu,</l>
<l>Si vel ad extremos cursum deflecteret Indos.</l>
<l>Et sequitur. praeit ille. Sed arcto calle sinistrum</l>
<l>Exploratur iter. redeuntque, in vincula Theseus,</l>
<l>Divulganda sequax Ariadne in damna pudoris.</l>
<l>Nam medio sacri consistit fornice templi</l>
<l>Iussa, doletque nefas plorans, et mitia poscit</l>
<l>Verba sacerdotis, numero ponenda priori.</l>
<l>Quis te, quis Dolopum, vel duri miles Ulyssei</l>
<l>Flere, puella, vetet, sociumque probare dolorem</l>
<l>Nolit, et unanimi tecum tabescere luctu?</l>
<l>Te, male delusam falso, dea Cypria, plausu,</l>
<l>Nunc etiam tristi circum tua tempora peplo</l>
<l>Velat, et immerito crines evincit amictu.</l>
<l>Te gemit insontem solito discedere coetu</l>
<l>Virginei gens <corr sic='casto' resp='printer'>casta</corr> chori, nitidumque genarum</l>
<l>Lumen, et ignarum fructus marcescere florem.</l>
<l>Quis tibi dexter Hymen alios nunc instruat ignes,</l>
<l>Aspersamque luat maculam, famaeque ruborem?</l>
<l>Quae speranda tibi meliore Cupidine sacra?</l>
<l>At non ille ferox poenarum evadere fulmen,</l>
<l>Et seram potuit Nemesin, scelerisque protervi</l>
<l>Ultorem gladium. Quamvis Erycina <corr sic='recenres' resp='transcriber'>recentes</corr></l>
<l>Ante dolos, iterumque suos de carcere ludos</l>
<l>Instruxit. iam Taenareo sub limine, et ictu</l>
<l>Tristis supplicii (specta, quaecumque futura es,</l>
<l>Posteritas) foedis arserunt pectora flammis,</l>
<l>Turpis et immani prorupit corde Cupido.</l>
<l>Hunc anus accendit facilis, quae, forte revisens</l>
<pb id='s077' n='73'/>
<l>Femineum in vinclis iuvenem, placuisse furenti</l>
<l>Pallidulo meruit vultu, tremulisque labellis.</l>
<l>Tandem digna foco stipula, et nimis apta flagranti</l>
<l>Pabula. Festivis nunc o certate, puellae,</l>
<l>Plausibus, et merita mactetur laude Cupido.</l>
<l>Iamque suus tacitos iterum fert nuntius ignes,</l>
<l>Et crebra petulans se pingit flamma papyro.</l>
<l>Deflentur vacuae noctes, et sidera caelo</l>
<l>Languida. Trinacriis audit minor Aetna caminis:</l>
<l>Et fera votivo solantur vincula nexu.</l>
<l>Tarda sed Astraeae pietas, sperataque flexi</l>
<l>Iudicis, et solitum placabilis urna videtur.</l>
<l>Aemonio Themin ambiguam praevertere cantu</l>
<l>Expedit, et magicis incessere iura venenis.</l>
<l>Non herbae virides, non sacra voce character</l>
<l>Abfuit ambiguus, rabidaeque potentia Circes</l>
<l>Carmina. Sed stygiis renuit parere tribunal</l>
<l>Fraudibus. urgentur poenae, tardamque fateri</l>
<l>Crimina, carnificis terrent tormenta propinqui.</l>
<l>Tum studiis aperire fugam, sontesque catastas</l>
<l>Solvere consulitur. clausum clam munit amatrix</l>
<l>Forcipe, et aeratas monet effregisse latebras.</l>
<l>Femineam iuvat ipse manum, viresque ministrat</l>
<l>Fortis amor vulso discedunt orbe fenestrae,</l>
<l>Aptatusque reum laqueus dimisit amantem.</l>
<l>Sic Danaen frustra conclusit ahenea turris,</l>
<l>Quae patuisse fero quondam quoque fertur Amon.</l>
<l>Ille per et clathros, per et invia tecta, per aedes</l>
<l>Progressus tacitas per inaccessosque canales,</l>
<l>Tandem exspectanti certo sociatur amicae</l>
<l>Tramite, et obscuri penetralia sordida lustri</l>
<pb id='s078' n='74'/>
<l>Occultandus adit. latet hic, crebroque laten rem</l>
<l>Curva revisit amans, alimentaque fida ministrat;</l>
<l>Utque lubet, blando fruitur secreta sodali.</l>
<l>Quas agis, o incauta moras? nihil, ah nihil ultra</l>
<l>Indulgere iuvat genio. ruit ecce! supremus</l>
<l>Lictor, et ad manicas instat remeare priores.</l>
<l>Iamque nihil super effugii, nihil atque dolorum est.</l>
<l>Venit summa dies, et inexorabile Clotho</l>
<l>Volvit opus. fraus longa patet: tormentaque sortis</l>
<l>Praevenit, et spurcis mulier discingitur armis,</l>
<l>Fassa nurum. portenta forum stupet omne, diuque</l>
<l>Mascula Regali iactatur Monte Philaenis.</l>
<l>Nec tamen, extremas iam debens sanguine poenas,</l>
<l>Quem, molita nefas, totos simularat in annos,</l>
<l>Exuit illa virum, multisque dolenda, dolorem</l>
<l>Ipsa premens merito procumbit fortiter ense.</l>
<l>Dii patrii, Diique Indigetes, vosque aurea caeli</l>
<l>Lumina, et aeterno consistens robore Tellus,</l>
<l>Tuque Borussiacis allabens leniter oris,</l>
<l>Neptune, o tragici nunc omina vertite monstri,</l>
<l>Et veteres solvant accepta piacula culpas.</l>
<l>Nomen at illa suum memori post debeat aevo,</l>
<l>Et velit hoc poni numero, quo mascula Sappho,</l>
<l>Quasque sibi Sappho Similes eduxit alumnas,</l>
<l>Atthys, Amythone, Telesippa, ac candida Cydno,</l>
<l>Et Megara, ac dominae ferventior ignis Erynna,</l>
<l>Lesbiadumque cohors tota, ac Milesia proles;</l>
<l>Quo Lyris, et Thais posita est, et Lesbia, vatis</l>
<l>Nomina Bilbilici; quo spurca Philagenis, et, quae</l>
<l>Commenta est dignum Thebano aenigmate monstrum,</l>
<l>Bassa salax, tribadumque tribas famosa <orig reg='Philaenis'>Philenis</orig></l>
</lg>
</div1>
<div1 id='KaLB.04' n='4' type='book'>
<pb id='s079' n='75'/>
<head>CHRIST. CALDENBACH. LYRICORUM LIBRI TRES.</head> 
<div2 id='KaLB.04.01' n='1' type='book'>
<head>LIBER I. PALMA TEUTONICA. Sive <corr sic='INCLITE' resp='printer'>INCLITAE</corr> SOCIETATIS FRUGIFERAE PANEGYRIS.</head> 
<div3 id='KaLB.04.01.01' n='1' type='poem'>
<head>Ad Serenissimum ac Potentissimum Principem FRIDERICUM WILHELMUM,
Marchionem Brandeburgicum, S. R. I. Archicamerarium et Electorem etc. PRINCIPEM INCULPABILEM.
ODE I.</head>
<lg>
<l>QUae peregrinos pia miscet Arbor</l>
<l>Teutonum silvis titulos? Honorum,</l>
<l>Pieris, vestro patiare ductu</l>
<l>Visere germen.</l>
<l>Hoc Idumaei latus amnis olim,</l>
<l>Hoc Pharos nomen, sitiensque Maurus</l>
<l>Iactat, hoc Ganges, alioque <corr sic='laeta' resp='printer'>laetae</corr></l>
<l>Sole Moluccae.</l>
<l>Unde Germanum colit alma Rhenum</l>
<l>Hospes, et verno stupet Albis <corr sic='evo' resp='printer'>aevo</corr>, et</l>
<l>Ister, et mira Viadrum lacessens</l>
<l>Fronde <corr sic='visurgis' resp='printer'>Visurgis</corr>?</l>
<pb id='s080' n='76'/>
<l>Ecce crispantum speciem comarum!</l>
<l>En decus feti capitis, nec Austro,</l>
<l>Nec procellosas acies minanti</l>
<l>Tonsile Cauro!</l>
<l>Hoc reclinari solet Inda barri</l>
<l>Vastitas trunco; solet illa cunctae</l>
<l>Aequa mirari Brasilus putator</l>
<l>Brachia moli.</l>
<l>Quis pares anni numerer diebus</l>
<l>Eloquens FRUCTUS, et opes, et usum,</l>
<l>Quo domos implet simul, atque <orig reg='naves'>naveis</orig> Ipsaque condit?</l>
<l>Vester, o PRINCEPS, liquet inde cultus.</l>
<l>Vos simul doctas Helicone Divas</l>
<l>Visitis, pulchri subeunt eremis</l>
<l>Tristibus horti.</l>
<l>Heu ratum frustra Senonum vigorem</l>
<l>Nuper, et ruris faciem: Cherusci,</l>
<l>Martii postquam strepuere nostris</l>
<l>Finibus imbres?</l>
<l>Tunc et antiquas variare visa</l>
<l>Gens Clari sedeis: et avita Virtus,</l>
<l>Et Fides, et as, nivensque Candor</l>
<l>Cessit Olympo</l>
<l>Ipsa se natis Alemanna praedam</l>
<l>Mater indulsit lacrimans; et ora</l>
<l>Prolis, et gestum sibi mille questa</l>
<l>Illudere monstris.</l>
<l>Primus infandos LUDOVICUS igneis,</l>
<l>Dux Anhaltini decoris, misertus,</l>
<pb id='s081' n='77'/>
<l>Pristinum Divae revocare florem, et</l>
<l>Lumina coepit.</l>
<l>Hac furens, inquit, fugiat Gradivi</l>
<l>Stirpe vis. gressum revocate Musae.</l>
<l>Vester hic demum revirescat almis</l>
<l>FRUCTIBUS <corr sic='..do' resp='printer'>udo</corr>.</l>
<l>Exulet nostrae levis inde linguae</l>
<l>Mango, centenos replicare pannos</l>
<l>Asper: et puro liqueat vetus ser-</l>
<l>mone decorum.</l>
<l>Nec queant Celtae dein exprobare</l>
<l>Teutonum PALMAE, Latiusve Rhetor,</l>
<l>Chaonum natae liquidum disertas</l>
<l>Vincere quercus.</l>
<l>Ilico miti, celebris, rigata</l>
<l>Sole, radices agit Arbor altas,</l>
<l>Inter et saevi furiosa Martis</l>
<l>Laeta virescit.</l>
<l>Gaudet insigni cumulata FRUCTU</l>
<l>Ascenae proles: nitidae triumphum</l>
<l>Dulcibus Fauni choreis Loquelae</l>
<l>Ducere gaudent.</l>
<l>Futiles imo obstrepuisse fundo</l>
<l>Gestiunt ranae, sinuantque circum</l>
<l>Se Medusaei minus obfuturis</l>
<l>Dentibus hydri.</l>
<l>Dicitur Phoebo minor esse laurus:</l>
<l>Nec Iovi quercus placet ultra, et albens</l>
<l>Ramus Alcidae, nitidasque Pallas</l>
<l>Temnit olivas.</l>
<l>Inclitum toto sacra turba germen</l>
<pb id='s082' n='78'/>
<l>Deperit Pindo, lyricusque Pindi</l>
<l>Praeses: aeternoque rigare pergit</l>
<l>Flumine Clio.</l>
<l>Teque victrices etiam iuvabit,</l>
<l>Magne SEPTEMVIR, coluisse frondeis;</l>
<l>Dignius quam si platani moretur</l>
<l>Nomina Xerxes.</l>
<l>Macte, quem magni tenuere quondam</l>
<l>CAROLI, callem tenuisse, macte:</l>
<l>Neu pudor, claris decus, esto, pulchrum</l>
<l>Regibus addi.</l>
<l>Te suis ultro cupiunt racemis,</l>
<l>Quas amas, PALMAE, coeuntque serto,</l>
<l>Prisca cui duro geminum negavit</l>
<l>Pulvere Pisa.</l>
<l>O sed augustum meritura nomen,</l>
<l>Nostra si tanto Decori, vel aequas</l>
<l>PRINCIPI tanto chelys imperetur?</l>
<l>Dicere laudes!</l>
</lg>
</div3>
<div3 id='KaLB.04.01.02' n='2' type='poem'>
<head>AD VINCENTIUM FABRICIUM. Indolem egregiam convictu, Clarissimorum virorum plurimum iuvari, 
ODE II.</head>
<lg>
<l>SI quis faventi nobilius lutum</l>
<l>Debet Prometheo, vividaque entheis</l>
<l>Titan honorus corda flammis,</l>
<l>Et patrio vegetavit auro:</l>
<l>Laudum decoras acrior orbitas</l>
<l>Sulcabit, amplas si videat prope</l>
<l>Palmas virorum, et notiores</l>
<l>Sorte locet facili penateis.</l>
<pb id='s083' n='79'/>
<l>Serpit propinquo limine fortius,</l>
<l>Laeto micantis vertice, Gloriae</l>
<l>Augusta pestis, quam fideli</l>
<l>Quae radiat memorata libro.</l>
<l>Spectata virtus fortis Achillei</l>
<l>Plus iuvit Udo gramine Thessalos,</l>
<l>Quam quae legentem pungit olim</l>
<l>Maeonio celebrata vati.</l>
<l>Me si remissum tardior extulit</l>
<l>Phoebus, reclivemque Aonio procul</l>
<l>Iugo, pudicis sero Divae</l>
<l>Castalides tenuere philtris:</l>
<l>Praelustre Vatu, desine, FABRICI.</l>
<l>Culpare, sidus. Me puerum trucis</l>
<l>Furor Gradivi, patriaque,</l>
<l>Luce virumque procul, remotas</l>
<l>Velox in oras, et SAMOGITIAE</l>
<l>Vastos recessus depulit exulem,</l>
<l>Qua nocte multa damnat hirtos</l>
<l>Barbaries inhonora campos.</l>
<l>Non ulla claris Mercurio levi</l>
<l>Fervere cernas oppida portibus</l>
<l>Illic: nec excultis Apollo</l>
<l>Militat inclutus in tabernis.</l>
<l>Huc nec dierum temperies venit;</l>
<l>Certis nec anni sideribus iuvant:</l>
<l>Sed vel nivosis arva brumis,</l>
<l>Cimmeriisque rigent tenebris:</l>
<l>Tristi vel ardent iugera Sirio.</l>
<l>Morum sinistras quid referam vices.</l>
<pb id='s084' n='80'/>
<l>Et simplicis quamquam popelli</l>
<l>Saevitiem, Scythicosque luxus?</l>
<l>At te <orig reg='celebres'>celebreis</orig> dexterior dedit</l>
<l>Fortuna Belgas visere, primulae</l>
<l>Fluxu iuventae; te venustae.</l>
<l>Luminibus caluisse LEIDAE.</l>
<l><orig reg='Illustriores'>Illustrioreis</orig> non alibi novat</l>
<l>Praesens Athenas Gorgoneo Dea</l>
<l>Insignis aere, nec sonora</l>
<l>Clarius Aoniae fluenta</l>
<l>Funduntur undae. Rustica dum mihi</l>
<l>Pubes, nec uno Sarmata nomine,</l>
<l>Livoque Curlandusque, et acres</l>
<l>Littavici strepuere plaustri.</l>
<l>Longe volatus, carminaque horrida:</l>
<l>Te feta multo numine gratia</l>
<l>HEINSI coronat; te perennis</l>
<l>SALMASI irradiant honores;</l>
<l>Claris et urit VOSSIUS ignibus;</l>
<l>Aeterna docti lumina saeculi.</l>
<l>Non, cinctus hic coram, superbe</l>
<l>Cecropium sitiam Platonem,</l>
<l>Aut magna Graiae nomina porticus;</l>
<l>Non quos Corinthus nobilis, aut Rhodos,</l>
<l>Aut Memphis antiquis sacravit</l>
<l>Elogiis, Iralaeque sedes.</l>
<l>Quid clara magni foedera GROTII,</l>
<l>Grandemque BARLAEUM, et, tibi Leucoris</l>
<l>Quem culta, BUCHNERUM, ligavit,</l>
<l>Commemorem, sociosque vultus?</l>
<l>Hinc ille praecox ingenii vigor,</l>
<pb id='s085' n='81'/>
<l>Et grata fontis pocula Thespii,</l>
<l>Primo dierum fusa vere, et</l>
<l>Pieriae meritum corollae.</l>
<l>Hinc et Galeno nomina dicere</l>
<l>Felix, et ausus castra Themistidos</l>
<l>Non indecens intrare miles,</l>
<l>Tergemino decorande serto.</l>
<l>Hac sorte dives plaude. Tibi sacrae</l>
<l>Delubra Cirrhae, Thessalici tibi</l>
<l>Plausere colles: et verendo</l>
<l>Ter clarius tibi Phoebus antro,</l>
<l>Ter festa Musarum infremuit cohors.</l>
<l>Te DOUSA, et amplo <corr sic='Nardovices' resp='printer'>Nordovices</corr> Deae</l>
<l>Tollunt <corr sic='ovata' resp='printer'>ovatu</corr> dulcem, et Idae.</l>
<l>Ingeminant sociam MERILLAM:</l>
<l>Nunc et GEDANI splendida moenia</l>
<l>Te rite gaudent indigerem suis</l>
<l>Iunxisse divis, publicamque</l>
<l>Velle ruis opibus salutem.</l>
</lg>
</div3>
<div3 id='KaLB.04.01.03' n='3' type='poem'>
<head>In Funere IOHANNIS BEHMII, Th. D. Chronologi insignis. 
ODE III.</head>
<lg>
<l>THracum vetusti nunc redeant sales,</l>
<l>Mixtique sacris exsequiis ioci.</l>
<l>Qua BEHMII clauduntur ossa,</l>
<l>Laetificos petit urna plausus.</l>
<l>Illum et dierum, et munere Gloriae</l>
<l>Plenum, decoris officis bene</l>
<pb id='s086' n='82'/>
<l>Mactata, caelesti cycnea</l>
<l>TEMPORA cum Pietate plaudunt.</l>
<l>Fas sit Borussis civibus incliti</l>
<l>Nunc Scipionis dicere naeniam:</l>
<l>Ite, ite, cives: maius isto</l>
<l>Non dabitur comitare funus.</l>
</lg>
</div3>
<div3 id='KaLB.04.01.04' n='4' type='poem'>
<head>AD NICOLAUM HEINSIUM. Non omnem artibus veterum prae modernis laudem adimendam esse. 
ODE IV.</head>
<lg>
<l>MAgno non Patre degener</l>
<l>HEINSI, nescio, cur omnibus ultimi</l>
<l>Vincant elogiis dies,</l>
<l>Et priscis abeat laus sua saeculis.</l>
<l>Si quondam gravis igneos</l>
<l>Eructare globos machina nesciit:</l>
<l>An non victa proin Tyrus,</l>
<l>Et Thebae celebres? non Arethusides</l>
<l>Subsedere domus? Suum</l>
<l>Si rebus liceat demere corticem,</l>
<l>Vix tu Scipiaden novum.</l>
<l>Seu Pellae iuvenem, sive Leoniden,</l>
<l>Aut durum <corr sic='Thedidis' resp='printer'>Thetidis</corr> genus,</l>
<l>Iam nunc iuridico videris Aeaco</l>
<l>Ad clarum reduces diem</l>
<l>Quid nomen Phrygii magnanimum Hectoris,</l>
<l>Quid <corr sic='Phehium' resp='corrected by hand'>Phthium</corr> referam ducem?</l>
<l>Quid Neptunigenae pectora Thesei,</l>
<l>Aut clari decus Herculis?</l>
<l>Vix alter rigidos mitiget Alpium</l>
<pb id='s087' n='83'/>
<l><orig reg='Colles'>Colleis</orig> Hannibal in viam:</l>
<l>Aut longis redeat victor ab Indiis.</l>
<l>Nec vanis aries sacra</l>
<l>Poenorum impetiit moenia pulsibus.</l>
<l>Quod si nulla <orig reg='rates'>rateis</orig> acus</l>
<l>Libravit Borea iudice: num feri</l>
<l>Longe litora Phasidos,</l>
<l>Aut portu latuit divite Sumatra?</l>
<l>Num se sidoniis minus</l>
<l>Stravere, aut Latiis aequora classibus?</l>
<l>Uni vela tamen tulit</l>
<l>Xerxi, haud inde patens remigiis, Athos,</l>
<l>Quem nec Dinocrates novum</l>
<l>Regi Mygdonio fabricet in virum.</l>
<l>Frustra Sicanium velint</l>
<l>Reddi nostra sibi tempora circinum,</l>
<l>Architaeque fabram manum, aut</l>
<l>Servandae tabulas Protogenis Rhodo.</l>
<l>Coi dextra iacet; iacet</l>
<l>Lysippi, Emathiis debita vultibus.</l>
<l>Nec dum quadriiugos tegens</l>
<l>Currus musca redit, aut tumidos apis</l>
<l>Umbratura sinus. Age</l>
<l>Nec <orig reg='prelis'>praelis</orig> nituit Daedaleis liber:</l>
<l>Sed centena volumina</l>
<l><sic>Increrant</sic> toties Niliaco throno;</l>
<l>Doctis Attalicae domus</l>
<l>Incensura Duces ambitionibus.</l>
<l>Et parva latuit nuce</l>
<l>Ingens Ilias. Heu! serior inclutis</l>
<pb id='s088' n='84'/>
<l>Aetas artibus, et caret</l>
<l>Vecors ingeniis. ductile non vitrum,</l>
<l>Non lux perpetuae facis,</l>
<l>Non flammis redeunt lintea mollibus.</l>
<l>Non Asclepiades nigris</l>
<l>Solvit <corr sic='sacrophagis' resp='printer'>sarcophagis</corr> obvia funera.</l>
<l>Nec, quando Cicero novus,</l>
<l><corr sic='Stragiraeve' resp='printer'>Stagiraeve</corr> pater summus, et ardua</l>
<l><corr sic='Surgit' resp='printer'>Surgat</corr> <orig reg='Maeonius'>Maeonius</orig> tuba,</l>
<l>Aut dux Romulea voce Maro, scio.</l>
</lg>
</div3>
<div3 id='KaLB.04.01.05' n='5' type='poem'>
<head>AD EUROPAM. Bellis intestinis ardentem. 
ODE V.</head>
<lg>
<l>TAndem cruentus detumeat furor;</l>
<l>Tandem supremo viscera permeans</l>
<l>Languore defervescat aestus:</l>
<l>Aut Getici verus ora nostris</l>
<l>Late Tyranni conflagret ignibus.</l>
<l>Cur liberorum vixerit ensibus</l>
<l>Confossa mater? haec Neronum,</l>
<l>Haec sit adorea Tulliarum.</l>
<l>Nam nec piandis poscit adultera</l>
<l>Culpis Orestas dira: nec inscii</l>
<l>Saevitis Oedipi, levesque</l>
<l>Telegoni simulatis iras.</l>
<l>Non atra tigris, non Libycus leo</l>
<l>Usquam paternum defurit in genus:</l>
<l>Ni Maura vos suscepit aspis,</l>
<l>Innocuam genitricis alvum.</l>
<l>Fodisse saeva. o Martia pectora.</l>
<pb id='s089' n='85'/>
<l>Ferrata pubes, Hectoreum genus,</l>
<l>Seu vos QUIRINI, seu ferocis</l>
<l>ARMINII celebravit ortus;</l>
<l>Seu fortis et vos GALLIA, seu GOTHI,</l>
<l>Seu bellicoso CANTABER aethere,</l>
<l>Aut LECHUS, aut CIMBER marina</l>
<l>Sede CALEDONIIVE terris</l>
<l>Dedere campi: quantus adoreae</l>
<l>Splendor supremae noctis inertiam</l>
<l>Vobis serenabit, subactis</l>
<l>Auxilio coeunte Lunis!</l>
<l>Quae prona dudum cornua Thracio</l>
<l>Flexere caelo, cernere cominus</l>
<l>Nostras aventes auspicatis</l>
<l>Plus Aquilas valuisse pugnis.</l>
<l>Mutate campos est ubi pinguior</l>
<l>Vobis inundet rura cruor, pari</l>
<l>Bellare si mucrone tantum</l>
<l>Non piget, unanimique ferro.</l>
<l>Dudum calenti sanguine civium</l>
<l>Fluxisse Rhenus maeret: et aureos</l>
<l>Mutasse rivos dis Iberus,</l>
<l>Sanguineo dolet usque tabo.</l>
<l>Dudum cruentis se Tamesis pius</l>
<l>Late fatigat fletibus; anxii</l>
<l>Cui procul cognata discunt</l>
<l>Robora congemuisse Liris.</l>
<l>Coite tandem, pulcher Achillei</l>
<l>Sanguis, coite: atque ensibus obrutae</l>
<l>Matris miserti, filialeis</l>
<l><orig reg='Hic'><corr sic='Hoc' resp='printer'>Heic</corr></orig> placide sepelite rixas.</l>
<pb id='s090' n='86'/>
<l>Nunc prisca, macti, vos alio vocat</l>
<l>Virtus. avitis nunc date Bistonum</l>
<l>Iustas sepulcris colla tandem</l>
<l>Inferias, Italisque pridem</l>
<l>Attrita dextris, vincula Concanum</l>
<l>Stringant vicissim. multa triremibus,</l>
<l>Diuque, vobis Graia Thetys</l>
<l>Ingemit Odrysiis, dolensque</l>
<l>Ad transtra frater, quem, Mahometicos</l>
<l>Fastus perosum, vanaque Sergii,</l>
<l>Commenta, grande sit fideli</l>
<l>Promeritum revocare saepto.</l>
<l>Iam prisca vobis Pausaniae domus,</l>
<l>Pronisque nutat turribus Artace.</l>
<l>Iam grande gaudet ipse vobis</l>
<l>Bosporus exacuiste cornu,</l>
<l>Dudum Gelonae compedis aestuans:</l>
<l>Pressasque Ponto fluctibus anxiis</l>
<l>Devolvit iras, et patentem</l>
<l>Nerea bellipotente late</l>
<l>Succendit aestu. plurima iam comis</l>
<l>Per arva vestris Thessala fronduit</l>
<l>Laurus, vigorem post futuris</l>
<l>Perpetuum meditata saeclis.</l>
<l>Quis o renato Strymona barbarum</l>
<l>Donabit Orpheo, mutaque leniet</l>
<l>Priscis Amymones fluenta</l>
<l>Cantibus, Aoniamque Dircen?</l>
<l>Cui, fare, Pindum cum profugo choro, et</l>
<l><orig reg='Colles'>Colleis</orig> revises, Cynthie, Delphicos,</l>
<l>Quem multa iam moratur Arctos</l>
<l>Hospitio, Boreique campi?</l>
<pb id='s091' n='87'/>
<l>Nec fulminantem suave dein minus</l>
<l>Sperant Platonem Cecropii lares,</l>
<l>Suusve Nymphaeum. revisat</l>
<l>Doctor, iners ubi nunc profanis</l>
<l>Nox horret agris. est ut Ionicae,</l>
<l>Rhodique surgant flore novo scholae;</l>
<l>Ut Atticis certet Corinthus</l>
<l>Aemula, Chalcidicisve docta</l>
<l>Tarsos Lyceis. forte salutifer</l>
<l>Rursum celebret Pergamon artifex,</l>
<l>Priscaeve Berytho recentes</l>
<l>Dorothei pia iura dictent,</l>
<l>Non absque seri foenore nominis.</l>
<l>Certe ferocem non SOLYME sacra</l>
<l>Porro Musurmannum, trucemve</l>
<l>Vincta gemet timuisse Bessum.</l>
<l>Hinc ampla vestris flamina classibus</l>
<l>Instant, QUIRITES. Surgite: neu pudor</l>
<l>Non sit, Gelonum porro sanctis</l>
<l>Insiluisse pedem sepulcris.</l>
<l>Vobis sacratas, surgite, dignius</l>
<l>Bethlaea cunas oppida replicent,</l>
<l>Sacrosque Iordanis liquores,</l>
<l>Et veteres Thaborea vultus</l>
<l>Iuga. aequiori Gethsemane nota</l>
<l>Vobis cruentum commemoret solum,</l>
<l>Mortemque Golgotha, et beatos</l>
<l>Culmen OLIVIFERUM triumphos.</l>
</lg>
</div3>
<div3 id='KaLB.04.01.06' n='6' type='poem'>
<head>ODE VI, Cantata, cum Naaman Schonaei ageretur.</head>
<lg>
<l>NUlla tam puro niter aura vultu</l>
<pb id='s092' n='88'/>
<l>Nec meant alis Zephyri secundis</l>
<l>Quin truces olim Libycus procellas</l>
<l>Ventilet Auster.</l>
<l>Quem Syrus nescit NAAMAN favorem</l>
<l>Sortis, immundo fera si fatiscat</l>
<l>Corpori tabes, et iniqua turpis</l>
<l>Semina leprae?</l>
<l>Pone periuri Pelopis talenta,</l>
<l>Et Midae gazas, Phrygiosque census:</l>
<l>Cuncta iucundum superat valenti,</l>
<l>Corpore robur.</l>
<l>Contumax o si veteris Damasci</l>
<l>Ablui speret fluviis, et almi</l>
<l>Garrulis undis Abanae, pioque</l>
<l>Pharphare pestis!</l>
<l>Sed malo praesens veniet medela.</l>
<l>Fide, Dux. Non, si facilis Machaon</l>
<l>Gentium terras fugit, et fideleis</l>
<l>Fugit Ebraeos.</l>
<l>Quam negat doctis operator herbis</l>
<l>Phoebus, aut Phoebi soboles, honorum</l>
<l>Pergamo Numen, dabit Israelis</l>
<l>Fama salutem.</l>
<l>Septies aeger monitis Elisae</l>
<l>Tingitur Princeps liquida vadosi</l>
<l>Iordanis lympha, renitentque primo</l>
<l>Robore membra.</l>
<l>Sed parum est, aegram valuisse carnem.</l>
<l>Nunc et insanis animum fluentem</l>
<l>Expedi morbis Abrahaeque verum</l>
<l>Suspice Numen.</l>
</lg>
</div3>
<div3 id='KaLB.04.01.07' n='7' type='poem'>
<pb id='s093' n='89'/>
<head>AD MARTINUM WOLDERUM. Cum templi in suburbio novi fundamenta Contione ex Esr. 3. dedicasset. 
ODE VII.</head>
<lg>
<l>DUm clara privos auget ANACTORIS</l>
<l>Late penateis, milleque Daedalos</l>
<l>Spissa fatigat mole; iamque</l>
<l>Vix spatiis sibi constat aequis:</l>
<l>Suis propagant se quoque Numina</l>
<l>Ter sancta tectis. o nivei dies!</l>
<l>Iam sacra celsus vidit Auster,</l>
<l>Iam Boreas, Oriensque saepta</l>
<l>Crevisse Divum. nunc etiam suo</l>
<l>Devota Corus limina cultui,</l>
<l>Sanctaeque fundamenta sedis</l>
<l>Finitimo meditatur aestu.</l>
<l>O Pulcher ardor! Crescite, crescite</l>
<l>Plebisque, Divumque assidui lares:</l>
<l>Finesque, fanaque anteite</l>
<l>Niliacae numerosa Memphis.</l>
<l>Dudum peractis immiserabili</l>
<l>Ferro migrarunt Numina sedibus</l>
<l>Hinc inde, postquam dira tantas,</l>
<l>Totque truci domuit flagello</l>
<l>Bellona gentes. heu Senonum domos,</l>
<l>Chattumque vastas! heu Viadri loca,</l>
<l>Albisque, Rhenique, et Suevi</l>
<l>Floridulo viduata cultu!</l>
<l>Quis fata curru prona adamantino</l>
<l>Quis puncta rerum, nec stabiles vices,</l>
<pb id='s094' n='90'/>
<l>Fluxique gyrum possit orbis</l>
<l>Non madido memorare vultu?</l>
<l>Non prisca nostris Pergama, lacrimis</l>
<l>Non regna Cadmi, non Babyloniae</l>
<l>Citentur arces. aut Corinthi</l>
<l>Rudera, centiforesque Thebae.</l>
<l>Mc crudus angit PARTHENOPES dolor;</l>
<l>Me Saxo, et ingens vulnere Misnia:</l>
<l>Me noricorum foeda bellis</l>
<l>Oppida, Marcomanumque vexant.</l>
<l>Vos sola tristis rura Silesiae</l>
<l><orig reg='Ditesque'>Diteisque</orig> frustra <orig reg='collacrimo'>collacrymo</orig> plagas.</l>
<l>Eheu paternae squalet orae</l>
<l>Terra situ, sterilique passim</l>
<l>Suspirat arvo! procidui riget</l>
<l>Congestus alte <orig reg='SVEBUSII'>SVEBUSY</orig> cinis,</l>
<l>Cunasque Caldenbachianas</l>
<l>Horribiles habitant salebrae,</l>
<l>Maestusque terror. Contiguos pari</l>
<l>Gradivus ursit fulmine limites.</l>
<l>GRUNBERGA luget; FRANCOFURTUM</l>
<l>Multa gemit: vario exolevit</l>
<l>Regalis ictu GLOGAVIAE decor:</l>
<l>Totoque languet <corr sic='TREISTADIUM' resp='printer'>FREISTADIUM</corr> sinu.</l>
<l>Quis ceteris inflicta digne</l>
<l>Vulnera, perniciemque ploret?</l>
<l>Non si perennes, Ionii senis</l>
<l>Manent citato flumine lacrimae;</l>
<l>Aut tota sacris Hippocrene</l>
<l>Fusa meo ruat ore lymphis,</l>
<l>Dignas tot edam funeribus notas.</l>
<pb id='s095' n='91'/>
<l>Tu sed ruinis libera Teutonum,</l>
<l>URBS FRIDERICI, cincta vallo</l>
<l>Arva viris, domibusque comples,</l>
<l>Ingente vallo; non pigrior DEO</l>
<l>Iunctim sacratos ponere fornices,</l>
<l>Cui pacis uni florem, et atro</l>
<l>Casta filentia Marte debes.</l>
<l>Sic prisca captae cum SOLYMAE pio</l>
<l>Cyri statuto rudera surgerent;</l>
<l>Et iam renatis cingerentur</l>
<l>Tecta simul rediviva mutis</l>
<l>Suprema sanctae cura fuit domus.</l>
<l>Huc omne cunctis Isacidum genus</l>
<l>Excivit oris, inque iussa</l>
<l>Zorobabel holocausta tristeis</l>
<l>Instruxit aras. sic Neomeniae,</l>
<l>Sic Pascha, ritu sabbatha sic novo,</l>
<l>Omnesque Iudaeis honores</l>
<l>Mosaici rediere cultus.</l>
<l>Quam non <orig reg='tenaces'>tenaceis</orig> tum reperit manus</l>
<l>Structura dives iamque adeo Tyro</l>
<l>Demissa fragrantum cedrorum</l>
<l>Materies, Libanique praeda,</l>
<l>Et calx et omnis procubuit strues:</l>
<l>Cum sacra cinctu Pontificum cohors,</l>
<l>Tubisque clari, cymbalisque</l>
<l>Asaphidae, mediam fabrorum</l>
<l>Cinxere turbam: mixtaque iubilis</l>
<l>Lamenta totus personuit polus:</l>
<l>Et prima clarae saxa sedis</l>
<l>Davidici posuere cantus.</l>
<pb id='s096' n='92'/>
<l>Hoc tu Borussam mellifluus doces,</l>
<l>WOLDERE, gentem, coeptaque provehis</l>
<l>Disertus, exemploque promptum,</l>
<l>Et monitu, sacer agmen urges.</l>
<l>Ceu voce priscis institit atriis</l>
<l>Aggaeus; aequo Zacharias cui</l>
<l>Subvenit aestu. Sic vocata</l>
<l>Amphiony coiere quondam</l>
<l>E rupe muri. Vocibus exciti</l>
<l>Tuis, frequenti <corr sic='effudimur' resp='printer'>effundimur</corr> oppido,</l>
<l>Mixtique praetextis scholares,</l>
<l>Et populo, mediis honestos</l>
<l>Late plateis ducimus ordines</l>
<l>Completur arctis area coetibus,</l>
<l>Fossaeque: devotisque puro</l>
<l>Sub Iove cantibus, et <corr sic='precatu..' resp='printer'>precatu</corr></l>
<l>Pulsamus aulae moenia lucidae.</l>
<l>Stant docta Tuscis agmina tibiis,</l>
<l>Et aeneatorum remistis</l>
<l>Cornibus instrepuere voces.</l>
<l><orig reg='Quibus'>Queis</orig> omne circum vulgus amabiles</l>
<l>Occentat hymnos. Iosaphati putes</l>
<l>In valle victores sonoro</l>
<l>Abramidas superare coetu.</l>
<l>Non tanta presso vis capitur solo.</l>
<l>Nutant propinquae molibus arbores,</l>
<l>Et ipsa densatis laborant</l>
<l>Ordinibus, numeroque tecta.</l>
<l>Quam luculento risit ab aethere</l>
<l>Tunc Phoebus; udos Bregela quam sinus</l>
<l>Laxavit, alternosque laetis</l>
<l>Oreades, <corr sic='Pryadesque' resp='printer'>Dryadesque</corr> campis</l>
<pb id='s097' n='93'/>
<l>Plausere saltus, cum Zephyri chorum</l>
<l>Vexere nostrum flamine blandulo</l>
<l><orig reg='Molles'>Molleis</orig> per auras, totque portum</l>
<l>Vota levis tetigere caeli,</l>
<l>Non absque fletus remigio pii!</l>
<l>Tantis o aeques auspiciis, DEUS,</l>
<l>Certum futuri lumen aevi,</l>
<l>Propitiosque perenne vultus,</l>
<l>En iactus alta fidit humo lapis!</l>
<l>Nunc angularem te superexstrue</l>
<l><orig reg='Hic'>Heic</orig>, CHRISTE, petram; cui Fides innixa</l>
<l>pium tibi firmet agmen.</l>
</lg>
</div3>
<div3 id='KaLB.04.01.08' n='8' type='poem'>
<head>AD MELCHIOREM POLISIUM, M. D. De expugnatione Francofurti ad <corr sic='oderam' resp='transcriber'>Oderam</corr> ipso Palmarum die a Suecis facta, paulo post, cum urbe migrasset Auctor. 
ODE VIII.</head>
<lg>
<l>ARdet heu! paries proximus, aeneo</l>
<l>Correptus Gothici fulminis impetu:</l>
<l>Quid laeti proprior nuntiet Odera</l>
<l>Parvi fontibus OBERAE?</l>
<l>Quamquam, dum subitis. eximor ignibus,</l>
<l>Nequiquam rigidas prospiciens vices:</l>
<l>Quam miti Genio sospes, ad arduum</l>
<l>Dem soteria fornicem?</l>
<l>Palmarum viridi luce nitens dies</l>
<l>FRANCIS pallidulos heu! cineres VADIS,</l>
<l>Et multo Viadri depopulantia</l>
<l>Sparsit nubila margine.</l>
<l>Tempestas rapidis saeva Aquilonibus</l>
<pb id='s098' n='94'/>
<l>Ferrata tetigit moenia grandine,</l>
<l>Nec non et plateas sanguineis vagas</l>
<l>Late perpluit imbribus,</l>
<l>Spisso compita vah! <orig reg='saepta'>saepta</orig> cadavere,</l>
<l>Nec pons Austriacae sat capiens fugae.</l>
<l>Mirantur liquidum Teutonicis pedem</l>
<l>Sisti flumina victimis.</l>
<l>Quae texunt Superi fata Sororibus?</l>
<l>Nunc et Marchiacae, nunc Pomeranides</l>
<l>Germanae repetunt: o RESIPISCITE,</l>
<l>Cunctis: o RESIPISCITE.</l>
</lg>
</div3>
<div3 id='KaLB.04.01.09' n='9' type='poem'>
<head>In funus LAURENTII RIBOVII, Cantoris sollertissimi. ODE IX.</head>
<lg>
<l>NOn indecoris murmure naeniae</l>
<l>Plangere RIBOVI. Instrue flebilem,</l>
<l>Thalia, buxum, et fida dulceis,</l>
<l>Ad tumulum moderare questus.</l>
<l>Quae blanda tristem copia aedonum</l>
<l>Stipavit urnam? num Getici fugax</l>
<l>Orphei sepulcro, Bregelanos</l>
<l>Transabiit positura nidos,</l>
<l>Et clara duro carmina marmori</l>
<l>Decernit hospes? num veteres memor</l>
<l>Cantus reposcit, cumque <corr sic='arivis' resp='printer'>rivis</corr>,</l>
<l>Cumque feris, Zephyrisque, notos</l>
<l>Anhelat hymnos? Ipsa chorum queri</l>
<l>Maeste silentem, damnaque Musici</l>
<pb id='s099' n='95'/>
<l>Volunt magistri, sponte saxa ad</l>
<l>Funeream Sociata sedem;</l>
<l>Quali canorum Amphiona munere</l>
<l>Flebant sepultum. Non potior Linum</l>
<l>Maeror removit, quam Borussis</l>
<l>Te tumulat, pie Cantor, oris.</l>
<l>Vultum dolentis cerno sacrarii,</l>
<l>Cerno Lycei; totaque civium, et</l>
<l>Imitigato busta Amici</l>
<l>Agminis immaduisse fletu.</l>
<l>Non tu rudentum <orig reg='degeneres'>degenereis</orig> sonos,</l>
<l>Mixtumque raucis anseribus bovem</l>
<l>Sueras, coaxantemque templis.</l>
<l>Et populo statuisse turbam.</l>
<l>Nec te profanae fluxa salacitas</l>
<l>Artis, furentique apta proterviae,</l>
<l>Lascivientum spurca vocum</l>
<l>Luxuries, sed honesta moles,</l>
<l>Ipsique Divae virgineus pudor</l>
<l>Inscriptus ori, sanctaque castitas</l>
<l>Iuvit, tuopte penecillo</l>
<l>Pieriae simulata pubi.</l>
<l>Quam crebra mentes Elysiae plagae</l>
<l>Duxit voluptas, pondere cum tuo</l>
<l>ORLANDICIS tota, ac STOBAEIS;</l>
<l>MULHUSIIque modis sonarent</l>
<l>Delubra plectri; cum MARIAE sacrum</l>
<l>PARTUM, et Sabaeo cardine concitos</l>
<l>Reges, cruentatumque Martem,</l>
<l>Et <orig reg='celebres'>celebreis</orig> superi triumphos,</l>
<l>Nec tarda posthac munera Vindicis,</l>
<pb id='s100' n='96'/>
<l>Fixae sonoris cornibus, et tubis,</l>
<l>Nervisque, et arguto organorum</l>
<l>Edissereres strepitu catervae.</l>
<l>Hoc nempe fini, munere caelitum,</l>
<l>Venit supernis MUSICA sedibus,</l>
<l>Ut ter verendi se dicaret</l>
<l>Numinis officiosa laudi.</l>
<l>Sic ad <orig reg='rubentes'>rubenteis</orig> Amramidae lacus,</l>
<l>Sic et Sorori, sic Deborae piam</l>
<l>Egit ministram; sie ovantem</l>
<l>Isaidae citharam sonoro</l>
<l>Demulsit aestu; nectareo chorum</l>
<l>Sic imbre magni perpluit Asaphi,</l>
<l>Triumvirosque per caminum</l>
<l>Assyrii recreavit ignis.</l>
<l>Quamquam nec aegros improba cordium</l>
<l>Sopire motus, et rabidam Styga,</l>
<l>Saulumque lymphatum domare, et</l>
<l>Tartarei furias tyranni.</l>
<l>Est et sereni pectoris obices,</l>
<l>Fuscamque molem digna revellere,</l>
<l>Pulsamque curarum procellam</l>
<l>Laetifico variare Phoebo;</l>
<l>Dum mentis optes harmoniam bonae,</l>
<l>Et recta certis vita fluat modis.</l>
<l>Tum Doricorum vox aceto</l>
<l>Palladio tibi corda tingat:</l>
<l>Tum Phryx apricae pectora fascinet</l>
<l>Ardore pugnae: turbidaque Aeolis</l>
<l>Tranquillet: et Lydi cupiti</l>
<l>Te stimulis agitent Olympi.</l>
<pb id='s101' n='97'/>
<l>Tu sed caducae nunc modulantium</l>
<l>Secedis undae, nec gravis abdicas</l>
<l>Terrestris Odei secures,</l>
<l>Angelicis refovendus hymnis</l>
<l>Beate regni perpetis incola;</l>
<l>Heic <orig reg='dulciores'>dulcioreis</orig> in modulos ubi</l>
<l>Cives feruntur, quam supremos</l>
<l>Pythagoras dedit inter orbes;</l>
<l>Quam trux Sicano Parthenope mari,</l>
<l>Omnisque Siren, et medius novem</l>
<l>Inter Sorores dux Apollo ad</l>
<l>Castalii vada fudit amnis.</l>
<l>Heic plaude felix! Livor abes. larem</l>
<l>Mentis, sequestrae vindicias necis,</l>
<l>Humi paternae, functa sueto</l>
<l>Defodimus tibi membra cantu.</l>
<l>O cuius apte tempora Musicis</l>
<l>Fluxere gyris! non ululantium</l>
<l>Hunc claustra Daemonum, sed alta</l>
<l>Perpetui manet ora plausus.</l>
</lg>
</div3>
<div3 id='KaLB.04.01.10' n='10' type='poem'>
<head>SCENOPEGIA. AD HEINRICUM ALBERTI, Die Ascensionis. ODE X.</head>
<lg>
<l>ET templa verno rursus ovant die:</l>
<l>Nec picta tantum gratia cespitis,</l>
<l>Natique Veris, astra terrae,</l>
<l>Herbicomis micuere campis.</l>
<l>En ut renidens undique Maius</l>
<pb id='s102' n='98'/>
<l>Irrepsit ampli limina fornicis,</l>
<l>Passimque iucundus virentem</l>
<l>In puerum recreatur annus!</l>
<l>Tepent et alis hic Zephyri vagis</l>
<l>Suspiriorum: et, plurimus entheo</l>
<l>Se lacrimarum miscet imbre</l>
<l>Iuppiter, aetherii sereno</l>
<l>Mox diluendus Sole levaminis.</l>
<l>Tum nec <corr sic='deserti' resp='printer'>diserti</corr> rauca tonitrua</l>
<l>Non audias tholi subinde, et</l>
<l>Aetherii grave murmur oris.</l>
<l>Nostrum quid est HEINRICE, virentibus</l>
<l>Hinc inde sellis, et celebri lare?</l>
<l>Sic evirescat nempe sancta</l>
<l>Corde Fides, vegetique sensus.</l>
<l>Tum, qua licebit, vocibus, aut fide,</l>
<l>Non una nobis assimilabitur</l>
<l>Cannisve Misnicis acanthis,</l>
<l>Aut liquido Philomela questu.</l>
</lg>
</div3>
<div3 id='KaLB.04.01.11' n='11' type='poem'>
<head>ALAE DAEDALI. Seu LAUS MEDIOCRITATIS. AD ANDREAM GRYPHIUM. ODE XI.</head>
<lg>
<l>NEscio, summis honor unde dudum</l>
<l>Non apud me sit. Simul alta caeli</l>
<l>Icarus pressit, dedit aestuanti</l>
<l>Nomina ponto.</l>
<l>Me nec obscurae iuvat umbra vallis,</l>
<pb id='s103' n='99'/>
<l>Sit MODUS RERUM. Sequar evolantem,</l>
<l>Qua levi pandit medias Olympo</l>
<l>DAEDALUS alas.</l>
<l>Siderum princeps, oculusque mundi,</l>
<l>Sol vagos caeli medius tuetur</l>
<l>Hinc et hinc igneis. medio rigantur</l>
<l>Pectora corde.</l>
<l>Est et in vultu rutilo dierum:</l>
<l>Est in adversis satias tenebris.</l>
<l>Gratior surgit roseo redux Tithonia</l>
<l>lecto.</l>
<l>Odimus Brumae glaciale regnum:</l>
<l>Nec <orig reg='graves'>graveis</orig> Aestas probat usque soles.</l>
<l>Praestat Autumnus, placidoque vernans</l>
<l>Hora tepore.</l>
<l><corr sic='Utimur' resp='printer'>Urimur</corr> multo, modico fovemur</l>
<l>Igne. Sal escam nimius trucidat;</l>
<l>Deterit nullus: feret aequa pulchram</l>
<l>Portio laudem.</l>
<l>Sternit ubertas onerosa culmos:</l>
<l>Et <orig reg='graves'>graveis</orig> rumpunt sua poma frondes.</l>
<l>Providae ponit male densa, vitis</l>
<l>Germina falci.</l>
<l>Dulcior terris, fluvioque ripa.</l>
<l>Tutius terras prope navigare:</l>
<l>Dulcius iuxta matis ambulare</l>
<l>Litora vasti.</l>
<l>Sponte se princeps latebris metallum</l>
<l>Damnat: augustum feritas leonem,</l>
<l>Atque <orig reg='regales'>regaleis</orig> aquilas aduncus</l>
<l>Asperat unguis.</l>
<pb id='s104' n='100'/>
<l>Ossium pingues medio medullae</l>
<l>Delitent. arctus nimium molestat,</l>
<l>Laxus exundat; probat aptus omnem</l>
<l>Calceus artem.</l>
<l>Regio. GRYPHI, iuvat ire calle;</l>
<l>Ire nec citra lubeat, nec ultra.</l>
<l>Ipse Dux vatum sedet umbilico</l>
<l>Delphicus orbis.</l>
<l>Qui nihil scitum magis elocutus</l>
<l>ORe, quam: <corr sic='NE QUIB NIMIS' resp='printer'>NE QUID NIMIS</corr>. hoc Soloni</l>
<l>Attico tritum, repetivit aequo</l>
<l>Pittacus ore.</l>
<l>Ipse divinus, magis esse toto</l>
<l>Alteram partem, Plato iudicavit.</l>
<l>Optimus rerum, Cleobulus inde,</l>
<l>Es modus, inquit.</l>
<l>Omnis et Virtus, et Opes, et Artes</l>
<l>Aurea gaudent MEDIOCRITATE.</l>
<l>Hac vigor constat sapientiaeque, et</l>
<l>Sortis honorae.</l>
<l>Scire cum nil se, nisi scire nil se,</l>
<l>Fassus est ultro, simul invidendum</l>
<l>Socrati nomen Sapientis augur</l>
<l>Sanxit Apollo.</l>
<l>Me verecundis Samius magister</l>
<l>Iuverit doctum titulis, Atlanti</l>
<l>Imparem, et lauto volucrem foventi</l>
<l>Corde Prometheo.</l>
<l>Qui videt, quavis satis est quod in re,</l>
<l>Artifex esto. nimis haud probatur;</l>
<l>Nec parum. iusto sibi penicillo</l>
<l>Plaudat Apelles.</l>
<pb id='s105' n='101'/>
<l>Et manum tandem Rhodius tabellae</l>
<l>Subtrahat pictor. hebetant acuta</l>
<l>Fulguris vultum: nimioque marcent</l>
<l>Lumina Phoebo.</l>
<l>Est et in naevo decor aptus olim.</l>
<l>Proh color quantos Helenae tumultus,</l>
<l>Et procellosas Phrygio coegit</l>
<l>Auspice nocteis!</l>
<l>Tota se certae moderationi</l>
<l>Vita dispenset. labor, esca, potus,</l>
<l>Somnus, et ludi mora <corr sic='temperata' resp='printer'>temperato</corr>.</l>
<l>Defluat orbe.</l>
<l>Spes, Timor, Plausus, Dolor, ac Voluptas</l>
<l>Audiant legem, cupiantque frenos;</l>
<l>Immemor quorum Phaeton superbis</l>
<l>Excidit ausis.</l>
<l>Vellat incultos mihi Zeno senteis:</l>
<l>Nec sequar molleis, Epicure, luxus.</l>
<l>Non Aristippi placet aula; nec metreta</l>
<l>Sinopci.</l>
<l>Nesciam fusos sine fine risus:</l>
<l>Nec fleam semper. Sileam, loquarque,</l>
<l>Cum decet, nusquam tetrici moratus</l>
<l>Verba magistri.</l>
<l>Prodigi cessent modii: triparcus</l>
<l>Euclio cesset. simul et secureis</l>
<l>Manlii culpo, trutinaeque flexos</l>
<l>Mollius orbes.</l>
<l>Asperi morum fugiant echini,</l>
<l>Et graves cristae: fugiant et udo</l>
<pb id='s106' n='102'/>
<l>Illiti vultus oleo, levisque</l>
<l>Cauda catelli.</l>
<l>Det suum candor titulum ligoni.</l>
<l>Arcadis nec me iuvet ala Divi:</l>
<l>Orbe nec cessans solido moretur,</l>
<l>Luna Laconum.</l>
<l>Tum sed inprimis modico redundet</l>
<l>Sors fugax, Nilo; metuo tumenteis</l>
<l>Alveos; longe rutilans Amasi</l>
<l>Gemma facessat.</l>
<l>Sic ubi recto series dierum</l>
<l>Fluxerit rivo, Pharias sepulcri</l>
<l>Nesciens moles, modica beatus</l>
<l>Condat in urna.</l>
</lg>
</div3>
<div3 id='KaLB.04.01.12' n='12' type='poem'>
<head>AD AUGUSTUM BUCHNERUM, Dactylicae Germanorum Poesios inventorem. ODE XII.</head>
<lg>
<l>NOn sola Sappho carminis incliti</l>
<l>Cluet repertrix enthea posteris:</l>
<l>Aut sola dicetur superbo</l>
<l>Phemonoe celebranda versu.</l>
<l>Quod si novellae non male Teius</l>
<l>Cunas Camenae iactat Anacreon:</l>
<l>Et primus ultores iambos</l>
<l>Archilochus sacer in profanum</l>
<l>Strinxit Lycamben; si Semeleios</l>
<l>Et dithyrambos auctor habet suus;</l>
<l>Nec posthumis volet taceri</l>
<l>Doctus Aristophanes loquelis:</l>
<l>Sunt et, verendum quae tibi dulcia,</l>
<pb id='s107' n='103'/>
<l>BUCHNERE, nomen carmina consecrent,</l>
<l>Nec incelebris quondam adibis</l>
<l>Elysii speciosa campi.</l>
<l>Quis Argus, aut quae lumina Lyncei</l>
<l>Monstrare <orig reg='dulces'>dulceis</orig> Teutonicae tibi</l>
<l>Chordae modos, <orig reg='quibus'>queis</orig> inquieti </l>
<l>Pinifera Corybantes Ida</l>
<l>Olim cierunt tinnula tympana,</l>
<l>Rectura saevum cum latuit patrem</l>
<l>Proles, et <orig reg='insontes'>insonteis</orig> benigna</l>
<l>Cymbala perstrepuere questus?</l>
<l>Nimirum iniquos indoluit soror</l>
<l><orig reg='Pimplea'>Pimplaea</orig> fonteis, ex quo Alemannicus</l>
<l>Orphea demiratur Hebrus</l>
<l>Plectra, iocosque recentis undae,</l>
<l>Hoc se minorem nomine Graiis,</l>
<l>Hoc et Latinis cedere vatibus:</l>
<l>Cum tu peregrino poetriam</l>
<l>Effigias pede, nobileisque,</l>
<l>Tamquam Prometheus alter, adinstruis</l>
<l>Formare gressus. Hinc tibi perpeti</l>
<l>Illevit auro nomen amnis</l>
<l>Castalius, strepituque vestras,</l>
<l>AUGUSTE, laudes volvit amabili.</l>
<l>Hinc fronde sacra Castalides tibi</l>
<l>Cingunt, et auctorata seros</l>
<l>Tempora perpetuant in annos.</l>
</lg>
</div3>
<div3 id='KaLB.04.01.13' n='13' type='poem'>
<head>AD MUSAM. DE LAUDIBUS LADISLAI IV. Gloriosissimi Poloniae Sueciaeque Regis. ODE XIII.</head>
<pb id='s108' n='104'/>
<lg>
<l>DEdisce prisci nomina saeculi,</l>
<l>Quae plena laudum carbasa LECHICO</l>
<l>Das, Musa REGI. Tota cuncti</l>
<l>Cirrha cui titulis laboret</l>
<l>Aevi, Polonum pressat io! thronum,</l>
<l>Fulgetque claris purpura fascibus.</l>
<l>Iam glorioso flavus omnem</l>
<l>Vortice transilit Hippocrenen,</l>
<l><orig reg='Pimpleaque'>Pimplaeaque</orig> doctis Istula fontibus</l>
<l>Fluxisse maior gaudet, et, aequori</l>
<l>Secundus, immensis Honori</l>
<l>Velivolo patuisse rivis.</l>
<l>Curvat bivertex ardua nobili</l>
<l>Parnassus alte culmina <orig reg='Carpatho'>Carpato</orig>:</l>
<l>Proculque suspectat, decorum</l>
<l>Sarmatici caput inter ampla</l>
<l>Sedisse clivi sidera celsius.</l>
<l>O quem superbo Delius impete</l>
<l>Raptum LADISLAI perennem</l>
<l>Propter honora det astrafamam</l>
<l>Sacrare digni carminis alite!</l>
<l>Non hunc virenti Maeonius pater</l>
<l>Nudet corolla; non beatum</l>
<l>Mantua demat, et Ascra sertum,</l>
<l><corr sic='Humo' resp='printer'>Haemo</corr> sonorum reddite tempora</l>
<l>Vatem, stupenti qui insolitum choro</l>
<l>HEROA, felicemque dextram</l>
<l>Blandiloquo fateatur ore.</l>
<l>Non Scipionem iactiter Ennius;</l>
<l>Non Flaccus ingens Ausoniam mihi</l>
<pb id='s109' n='105'/>
<l>Celebret aulam: quaeque plausum</l>
<l>Pindarici meruere plectri,</l>
<l>Palmae facessant, et stilico suum</l>
<l>Tollens poetam: si Clarios tuo,</l>
<l>Rex summe, nutu, totque fetus</l>
<l>Elogiis, moveam liquores.</l>
<l>Tune saeva dicam bella Borysthenis,</l>
<l>Fusosque Moschos, perfida pectora;</l>
<l>Tunc fixa Byzanthi tropaea</l>
<l>Finibus, et Scythicis adactos</l>
<l>Solius acri fulmine nominis</l>
<l>turmis pavores; tunc Nomadum canam</l>
<l>Illustre foedus, totque captas</l>
<l>Vandalici decoris corusco</l>
<l>Terrore genteis. Nec Gothici modum</l>
<l>Silebo Martis, grataque Prussicis</l>
<l>Sancita terris, et cruentis</l>
<l>Otia nobiliora palmis.</l>
<l>Te Colchus udi provehet agmine</l>
<l><corr sic='Fasis' resp='printer'>Phasis</corr> susurri: te resonus polo</l>
<l>Tollet <orig reg='Cithaeron'>Citheron</orig>: te coruscis</l>
<l>Iapo ferox crepitabit armis:</l>
<l>Lateque mundo Sequana dissito, et</l>
<l>Alter Garumna, et floridulis Liger</l>
<l>Ripis, Americique scribent</l>
<l>Aurifero super orbe rivi.</l>
</lg>
</div3>
<div3 id='KaLB.04.01.14' n='14' type='poem'>
<head>AD CLAUDIUM SALMASIUM. ODE XIV.</head>
<lg>
<l>FElix, quem propriae laudis adorea,</l>
<l>Vulgi se positum plausibus anxiis.</l>
<pb id='s110' n='106'/>
<l>Gaudet perpetuis addere fulgidum</l>
<l>Caeli sideribus iubar.</l>
<l>Non illum Phario pyramides situ,</l>
<l>Non ars Phidiacae nobilitet manus,</l>
<l>Aut moles Rhodiis aemula vultibus;</l>
<l>Non caelum rude Mentoris.</l>
<l>Quem dudum volucris turbine Pegasi</l>
<l>Scandentem superas igniferae domos</l>
<l>Aethrae, et praecipitem fallere tortili</l>
<l>Securum Lachesin colo.</l>
<l>Miratur socia Phoebus agens via</l>
<l>Flammantes biiugos despicere inclita</l>
<l>Terrarum, et titulos, et cumulos opum,</l>
<l>Et fortis tumidae vices.</l>
<l>Hunc seu livor edax, seu niger impetat</l>
<l>Fortunae Boreas, seu violentia</l>
<l>Mortalis senii: stabit, et arduae,</l>
<l>Vincet cuspide Gloriae.</l>
<l>At non, si proprias ipse volens premit</l>
<l>Laudes, et Clariae murmura buccinae,</l>
<l>Invectusque rotis, Rumor eburneis,</l>
<l>Et Famae strepitus tacent.</l>
<l>Ille usque emeritum dissimulat decus,</l>
<l>Dum clarum Boreas, et Notus, et pares</l>
<l>Vulturni Zephyris usque loquacibus</l>
<l>Late tollere proeliis,</l>
<l>Perque altum resoni caerula Bospori</l>
<l>Certant, et patulae lirtora Tethyos;</l>
<l><orig reg='Quibus'>Queis</orig> late geminus comemorabili</l>
<l>Responsat fremitu polus.</l>
<l>Tum gaudet, medio lucidus aethere,</l>
<pb id='s111' n='107'/>
<l>Vulgi sollicito succiduum <corr sic='Solo' resp='printer'>solo</corr></l>
<l>Despectare gregem, aut pone sequentia</l>
<l>Longis gressibus agmina.</l>
<l>Ceu quondam volucer fulmineus, tuens</l>
<l>Criniti propius lumina Cynthii,</l>
<l>Infra degenerem Plaudit inertibus</l>
<l>Pressum nubibus ordinem.</l>
<l>Talem dum vagus hic te colit ambitus,</l>
<l>SALMASI, superum dulce Deum genus</l>
<l>Iam dudum meritos nostra tibi loqui</l>
<l>Desperat titulos chelys.</l>
</lg>
</div3>
<div3 id='KaLB.04.01.15' n='15' type='poem'>
<head>Tumulo ROBERTI ROBERTINI, Praefestina morte exstincti. 
ODE XV.</head>
<lg>
<l>HUc o citatis, lilia, cum rosis</l>
<l>Nardique lenes, et violae, et croci,</l>
<l>Omnisque florum turba fluxo</l>
<l>Ad tumulum glomerare nimbo:</l>
<l>Maysque circum laeta favoniis,</l>
<l>Et luculento <orig reg='caespite'>cespite</orig> redeat,</l>
<l>Quae clara ROBERTINI amicis</l>
<l>Hospitiis fovet ossa, tellus,</l>
<l>Et verna dulci sidera commodum</l>
<l>Delegit urnae, cuius amabili</l>
<l>Prudentiaeque, Gloriaeque</l>
<l>Vita pium micuit sereno.</l>
<l>Ergo et virentum quicquid alit Paphos,</l>
<l>Aut Hybla Cydnusve, aut Tyrus ignium,</l>
<pb id='s112' n='108'/>
<l>Ultroneis gaudet decentem</l>
<l>Officiis redimire turbam.</l>
<l>Ut se venusto mollis amaracus,</l>
<l>Calthaeque fulgor miscuit ordine,</l>
<l>Nec erubescendum Sabaeis</l>
<l>Germinibus sociant coronam!</l>
<l>Hac luce mores, hoc animus die</l>
<l>Centum per <orig reg='orbes'>orbeis</orig> Aonii poli</l>
<l>Clarus reluxit. talis aureo</l>
<l>Ore decor, roseique rores</l>
<l>Fluxere mellis. sic hyacinthinae</l>
<l>Se pinxit altus nube modestiae</l>
<l>Sol dignitatis, et frequenti</l>
<l>Miscuit Euphrosyne Catonem.</l>
<l>Nec vos, dierum iam cumulo gravem,</l>
<l>Vitaeque Cauris triste hiemantibus,</l>
<l>Pictae cohortes, florulento</l>
<l>Cingitis agmine: cui decorae</l>
<l>Felicitatis ver medium Dea</l>
<l>Abrupit atrox. Tum cecidit, velut</l>
<l>Movere narcissum comantem</l>
<l>Sicaniis Zephyri viretis,</l>
<l>Germenve pollex Idalium solet:</l>
<l>Quem nulla Celsi iussa tragematis,</l>
<l>Phoeboque servandum secundo</l>
<l>Barbaricis aluere sucis.</l>
<l>Sic macte pulchris perge nitoribus,</l>
<l>Campestrium grex inclite siderum:</l>
<l>Nec luminosis ad sepulcrum</l>
<l>Excubiis renitere cessa,</l>
<l>Dum se vigentes Elysiis amant</l>
<pb id='s113' n='109'/>
<l>Explere manes in viridariis.</l>
<l>Sed o coruscis quae nitelis</l>
<l>Sidereos superare campos</l>
<l>Certatis, almae pignora Chloridos,</l>
<l>Utcumque vestrum dulce micat iubar:</l>
<l>Gaudete ROBERTINIANAE</l>
<l>Luce minus nituisse famae,</l>
</lg>
</div3>
<div3 id='KaLB.04.01.16' n='16' type='poem'>
<head>AD OBERAM. Fluvium minorem, in agro Suebusiensium oriundum, 
ODE XVI.</head>
<lg>
<l>PArvuli fontes, gracilesque rivi,</l>
<l>Ut quid (o <orig reg='tristes'>tristeis</orig> aperite causas)</l>
<l>In dies vestri tenuatis eheu!</l>
<l>Fluminis ortum!</l>
<l>Quaeve limosam vitreo liquori</l>
<l>Pleiades miscent hiemem, merisque</l>
<l>(Dicite o fontes) prohibent, ut olim,</l>
<l>Currere gemmis?</l>
<l>Patrios eheu! cineres, et ignem,</l>
<l>Sentio, fletis. viduus tepentum</l>
<l>Ruderum maestas, video, migravit</l>
<l>Squalor in undas.</l>
<l>Hinc, cruentatis toties scatebris,</l>
<l>Turbidum pridem fluitis: pioque</l>
<l>Iam fere argenti veteris dolore exaruit</l>
<l>humor.</l>
<l>Teutonas nec iam meminisse cannas,</l>
<l>Nec iuvat cantus, quibus ille vestra</l>
<l>Leniit primum CORYDON, et ingens</l>
<l>Murmura DAPHNIS.</l>
<pb id='s114' n='110'/>
<l>Si tamen vestris recreanda ripis</l>
<l>Constitit DAPHNE, speciosa DAPHNE:</l>
<l>Verba nunc quaeso capite ista vestri</l>
<l>Mitia vatis.</l>
<l>Vos gemet late Viader, larisque</l>
<l>Varta vicini, sociosque casus.</l>
<l>Depluent vestris lacrimis amici</l>
<l>Rhenus, et <corr sic='..lbis' resp='printer'>Albis</corr>.</l>
<l>Audiet <orig reg='mites'>miteis</orig> in undas. Tiberis querelas;</l>
<l>Audient campi Siculi: nec ipse</l>
<l>Conqueri princeps renuet pium Germanicus</l>
<l>Hebrus.</l>
</lg>
</div3>
<div3 id='KaLB.04.01.17' n='17' type='poem'>
<head>AD HENRICUM PRAETORIUM. Excusat se, cur oppidum Lobnicense curvum appellarit, Auctor, 
ODE XVII.</head>
<lg>
<l>ET vero curvis est etiam, puto,</l>
<l>Laus magna rebus; si pateris loqui</l>
<l>Rectum, verende Consul. omen</l>
<l>Di procul omne fugent sinistrum!</l>
<l>Non saeva vestris ilico moenibus</l>
<l><corr sic='Vix' resp='printer'>Vox</corr> una portet bella <corr sic='Numantia' resp='printer'>Numantiae</corr>:</l>
<l>Aut trux ad ipsas autumetur</l>
<l>Hannibal infremuisse portas.</l>
<l>Expers Theonis nostra molaribus,</l>
<l>Rodi Thalia, et rodere defugit,</l>
<l>Gavisa dignos usque cultu</l>
<l>Innocuae memorare pennae.</l>
<l>Passim in supinos cum tuor oppidum</l>
<l>Declive <orig reg='valles'>valleis</orig> in undas., et plateas sinu</l>
<pb id='s115' n='111'/>
<l>Errare prolixo: ligonem</l>
<l>Iure suo, fateor, ligonem,</l>
<l>Scaphamque dixi iure suo scapham,</l>
<l>Rectique vobis attribui nihil:</l>
<l>Et, credo, rectos si vocassem,</l>
<l>Me potior maneat cachinnus.</l>
<l>At nunc iniqua bile tumet iecur,</l>
<l>Quemcumque tantis vox stimulis agit;</l>
<l>Vox apta, vox honore plena,</l>
<l>Qua patuli nitet aula mundi.</l>
<l>Cui digna cultu non veniat suo</l>
<l><corr sic='Cavens' resp='printer'>Canens</corr> senectus? Illa sed utili</l>
<l>Recurva nititur bacillo.</l>
<l>Non Tyrias, age, vestra turreis</l>
<l>URbs antevertit tempore? non domos</l>
<l>Aetate multa Sidonias praeit?</l>
<l>Hinc ergo curva est; hinc decora</l>
<l>Voce iuvat coluisse matrem.</l>
<l>Vici sed ipsi nominis hoc gerunt,</l>
<l>Qua clara <orig reg='fines'>fineis</orig> pone <corr sic='lorat' resp='printer'>locat</corr> Tyros:</l>
<l>Num iure vestros vapulamus</l>
<l>Ob titulos? Age dulce cornu</l>
<l>An non Amaltheae est, camurum licet?</l>
<l>Et vestra plenis oppida copiis</l>
<l>Dudum, sed in primis feruntur</l>
<l>Seu liquidae, Cererisve siccae</l>
<l>Scatere donis, <orig reg='quibus'>queis</orig> Bromii queant</l>
<l>Gaudere ventres. Ipsa Ceres quibus,</l>
<l>Dic, gestit armis? Non aratrum,</l>
<l>Nonne rotae, iuga, falx, securis,</l>
<pb id='s116' n='112'/>
<l>Rastri, ligones nominibus volunt</l>
<l>Clarere vestris! Ipse, pari solum</l>
<l>Cum vomere exercens, arator</l>
<l>Cernuus hanc speciem celebrat.</l>
<l>Iam quando rident gramina dulcius,</l>
<l>Fetaque porrecta arbore brachia,</l>
<l>Pinguesque aristae, quam feracis</l>
<l>Ponderibus sinuata gazae?</l>
<l>Florum coronae, et regia germina</l>
<l>Insigne flectunt hoc habitu decus</l>
<l>Cur? ne velit celsum superbo</l>
<l>Vertice quis feriisse caelum.</l>
<l>Regale cernas alituum genus:</l>
<l>Hoc unca nasi, hoc unca pedum notat</l>
<l>Figura. curvo pastor ambit</l>
<l>Arva pedo. similis carinas</l>
<l>Vultus venustat. Quam ferio, lyra,</l>
<l>Decusque summum tibia Mercuri,</l>
<l>Nostrique lenimen laboris,</l>
<l>Hos titulos retulisse gaudet.</l>
<l>His aequor, undae, et litora fluminum,</l>
<l>Clarique portus, his iuga montium,</l>
<l>Valles, viae, silvaeque gaudent.</l>
<l>His ovat ipse nitens Olympus;</l>
<l>Qua tauriformi Cynthia lampade</l>
<l>Silens pudicum dissimulat iubar;</l>
<l>Qua multa Divorum suis insignibus</l>
<l>haec. cupit ora turba.</l>
<l>Non lunat arcum Delius? et soror?</l>
<l>Non ales infans? Et sua Bassareus,</l>
<l>Et Iuppiter vultu retorquet</l>
<l>Cornua Marmaricus petulco.</l>
<pb id='s117' n='113'/>
<l>Sic <corr sic='panes' resp='transcriber'>Panes</corr> ornant, sic Satyri leves,</l>
<l>Faunique frontem. Dentem habitu suum</l>
<l>Informat hoc Pater Deorum</l>
<l>Aureus: hac facie tridentem,</l>
<l>Iocosa vobis nomina, velifer</l>
<l>Neptunus aptat. Laedere quem potest</l>
<l>Tam dextra vox, non abnuente</l>
<l>Omnia me capiat sinistra.</l>
</lg>
</div3>
<div3 id='KaLB.04.01.18' n='18' type='poem'>
<head>In exsequiis WILHELMI WITZENDORFFII, Th.D. 
ODE XVIII.</head>
<lg>
<l>NOn sola terris Isacidum domus,</l>
<l>Aut Troes errant, aut Ithacus Phrygum</l>
<l>Post fata rex, et quae vagatur</l>
<l>Plebs Ithaco sociata regi.</l>
<l>Omnes paterno profugimus lare,</l>
<l>Acti remotas turpiter in plagas;</l>
<l>Ex quo beatis primitivi</l>
<l>Sedibus exuimur vireti.</l>
<l>O irretorto qui patriam ferit</l>
<l>Vultu, canoros arte vetans dolos,</l>
<l>Fraudemque Tyrrhenam, trucisque</l>
<l>Philtra, precesque sacras Tyrannae;</l>
<l>Quem nec profano Mygdonium tenet</l>
<l>Dulcore germen: nec Siculi furor</l>
<l>Amens latratus, aut voraci</l>
<l>Lusca fames sepelivit antro!</l>
<l>Non hunc micantis splendor iners luti,</l>
<l>Non picta Coo murice purpura,</l>
<pb id='s118' n='114'/>
<l>Non ala sortis, garrulive,</l>
<l>Aura levis, strepitusque vulgi</l>
<l>Flexit reclinem vallibus Italis;</l>
<l>Dudum calentis remigio spei</l>
<l>Sublime raptum patriique</l>
<l>Civem animo, studiisque caeli.</l>
<l>Cur molle surgit Taenariis polo</l>
<l>Tectum columnis? cur nimias opes</l>
<l>Arcae flagellant, cistaque omni</l>
<l>Sufficiens sibi gestit Hermo?</l>
<l>Et rura cultis ruribus aggeris,</l>
<l>Villisque villas, unde, adamantini</l>
<l>Tenore fati, iam quietis</l>
<l>Nudus, inopsque ferere bustis?</l>
<l>Me nulla iactent arva domesticum:</l>
<l>Nec cum Sinopeo; cumque Anytireo</l>
<l>Mundanus edar. Vanus error.</l>
<l>Seu Libycis ferar exul undis:</l>
<l>Seu iungat aestu me Garamas suo,</l>
<l>Frigensve Thule; dum proprios notem</l>
<l>Illic penateis, et decoris</l>
<l>Mens habitet stimulis Olympum.</l>
<l>Quem tu, fideli pollicitus gregi,</l>
<l>Praeclare DOCTOR, nunc prior occupas;</l>
<l>Visurus his ipsis sequacem</l>
<l>Finibus indubie catervam.</l>
</lg>
</div3>
<div3 id='KaLB.04.01.19' n='19' type='poem'>
<head>AD CHRISTOPHORUM TINCTORIUM, Med. D. Laborem et famem optimam esse medicinam. 
ODE XIX.</head>
<lg>
<l>IGnosce, vestros tardior ad lares</l>
<pb id='s119' n='115'/>
<l>Si quando viso, corpore languidus,</l>
<l>Ocelle TINCTORI Medentum,</l>
<l>Cui toties iterare pensa</l>
<l>Dudum severa Parca gemit colo.</l>
<l>Obducta doctis lamina sphaerulis</l>
<l>Abblandientis luce fidit</l>
<l>Vix satis ipsa sibi sereni.</l>
<l>Sincera pridem pharmaca certior</l>
<l>Scripsit Galenus, Poeoniis mage</l>
<l>Laudata <reg orig='sucis'><corr sic='suecis' resp='printer'>succis</corr></reg> et fluentum</l>
<l>Quaque penu myrotheciorum.</l>
<l>Sunt illa motum vile parabili</l>
<l>Labore corpus, mensaque parcior.</l>
<l>Non omnis haec balista quaeso</l>
<l>Prosubigat violenta morbi?</l>
<l>Nam cur remisso funere terreant</l>
<l>Pingues in olla me colo cynthides?</l>
<l>Fas est, redundantis subinde</l>
<l>Decapulare cados omasi</l>
<l>Parcendo, non affundere pocula.</l>
<l>Ventris coquinam cur onerem novis</l>
<l>Iam defetiscentem venenis,</l>
<l>Nec riguo satis igne fultam?</l>
<l>Procul salubri pyxide, temperans</l>
<l>Se munit almis antidotis domi,</l>
<l>Sibi Machaon ipse, Phoebus</l>
<l>Ipse sibi sobolesque Phoebi.</l>
<l>Praestat Syrorum malobathris, dape</l>
<l>Pungit catillus qui modica gulam;</l>
<l>Praestat trochiscis, et fragrantem</l>
<l>Theriacam capiente concha.</l>
<pb id='s120' n='116'/>
<l>Me vate, Celsos et Podalirios,</l>
<l>Et Roma cunctos expulerit diu</l>
<l>Felix Melampodas, novi si</l>
<l>Fabricii, Curiique vivant.</l>
<l>Quod si laborans et stomachus rudem</l>
<l><corr sic='Condite' resp='printer'>Condire</corr> victum mandet aromate:</l>
<l>Quae cinnama, aut piper ministret</l>
<l>Sparta Fame magis, ac Labore?</l>
<l>Victurus olim panis Achaici,</l>
<l>Et lactis albo munere, Socrates</l>
<l>Sero notabit, se medentum,</l>
<l>Vix tumulo, periisse turba.</l>
</lg>
</div3>
<div3 id='KaLB.04.01.20' n='20' type='poem'>
<head>AD ROTGERUM PARAMONTANUM. Studio se gloriae duci, sed moderato. ODE XX.</head>
<lg>
<l>URit me, fateor, nitens,</l>
<l>Urit lacteolae purpura GLORIAE</l>
<l>Non <orig reg='viles'>vileis</orig> ego Lesbiae,</l>
<l>Non ROTGERE, procus depereo genat.</l>
<l><orig reg='Quibus'>Queis</orig> formosa micantibus</l>
<l>Pollent ipsa minus sidera flammulis.</l>
<l>Errat vulgus inutile</l>
<l>Quaerens me rudibus iungere nuptiis.</l>
<l>Intactum popularibus</l>
<l>Philtris servo meae pectus Amasiae.</l>
<l>Heu flagro! Siculas feris</l>
<l>Rupes Aetna minus perfurit ignibus.</l>
<l>O lux! o rosei decor</l>
<l>Vultus! o niveae copia gratiae!</l>
<l>Tales et Marathon vetus</l>
<pb id='s121' n='117'/>
<l>Accendit puero Cecropio faces,</l>
<l>Insomni toties cui</l>
<l>Currum <orig reg='repetiit'>reppetiit</orig> Cynthia lumine,</l>
<l>Nondum conspicuum daret</l>
<l>Cum genti Danaum fortis Olympia.</l>
<l>Quis gratum lepidae iubar</l>
<l>Lucis deproperet, cum dabitur sacrae</l>
<l>Cervici dare brachia,</l>
<l>Et necti teneris pectora vinculis?</l>
<l>Illa at usque fugit tamen,</l>
<l>Nec dum vult fidibus cedere pronubis.</l>
<l>Quin ergo fugio simul</l>
<l>Duram? sorte volet me profugum sequi.</l>
</lg>
</div3>
<div3 id='KaLB.04.01.21' n='21' type='poem'>
<head>Memoriae SAMUELIS WINTERI, Col. Sub ipsos nuptiarum apparatus demortuo. 
ODE XXI.</head>
<lg>
<l>HEu fata rerum! Dum Clarii sacro</l>
<l>Stillo iugalem margine Fluminis</l>
<l>Hymnum nec averso cupitas</l>
<l>Ad thalamum moror ore Divas:</l>
<l>Laetum dolenti dividit Atropos</l>
<l>Lesso thalassum. Non, Erato, meos,</l>
<l>Sueras ut olim, nuptiali</l>
<l>Flore velis animare cantus.</l>
<l>Tu scissa tristeis, Melpomine, comas,</l>
<l>Aut si qua versum condere lugubri</l>
<l>Gestit Camenarum paratu</l>
<l>Funereis o adeste plectris.</l>
<pb id='s122' n='118'/>
<l>Trudit faventem torva Paphi Deam</l>
<l>Clotho: tenebroso Uranies genus</l>
<l>Cedit feretro: postque pulsas</l>
<l>It charites Libitina, summos</l>
<l>Obscura cultus. En mediis latet</l>
<l>Exstincta bustis fax Hymeneia!</l>
<l>En rupta iam, contracta vix dum</l>
<l>Vincula, praecipitesque dira</l>
<l>Sectrice nexus! En gemitu iocos,</l>
<l>En versa planctu gaudia, gaudia</l>
<l>Flammae maritalis supremo</l>
<l>Versa gelu, Stygiaque nocte!</l>
<l>Omate, quem non debuimus, torum.</l>
<l>Ferat querentem pronuba praeficam:</l>
<l>Festisque vespillo iuventam</l>
<l>Et salibus vetet, et choreis.</l>
<l>Sponsale Nymphae demite flammeum;</l>
<l>Quae pervicacem lacrimula riget</l>
<l>Urnam, litari nocte prima</l>
<l>Qua solet Idalio puello.</l>
<l>Sic omnis alto spes fugit impete!</l>
<l>Sic caeca nostras sors vanat vices</l>
<l>Et dum renidenti iocamur</l>
<l>Heu! thalamo, tumulo vocamur!</l>
<l>Non ulla VIRTUS, non MILO belliger,</l>
<l>Non FABRICATAE mille modis morae</l>
<l>Non <corr sic='ARMA' resp='printer'>Arma</corr> Lethaeos ad AMNEIS</l>
<l>Ire cavent, tacitumque FRIGUS,</l>
<l>Nec forma lapsu pronior ALITE.</l>
<l>Omnes <corr sic='sopore' resp='printer'>soporae</corr> dente promiscui,</l>
<pb id='s123' n='119'/>
<l>(Nota tuum COLLEGA, nomen)</l>
<l>TUNDIMUR, et MOLIMUR Tyrannae.</l>
<l>Teque ipsa forti Bruma rigens metit,</l>
<l>WINTERE, ferro: nomina nec tibi</l>
<l>Cognata prosunt. Nulla nostro</l>
<l>Est adeo rata Iux vigori.</l>
<l>Sed plaude. Mordax cessat hiems tibi,</l>
<l>Curtique Soles. Non Aquilonia</l>
<l>Te vis, et Arctoae molestant</l>
<l>Porro, vel Odrysiae pruinae.</l>
<l>Tu cana verno frigora sidere,</l>
<l>Er dura blandis astra Favoniis</l>
<l>Perenne mutas: picta rident</l>
<l>Perpetuo tibi flore Tempe.</l>
<l>Vah dira castris te statio movet,</l>
<l>Quando feroci Palladii laris</l>
<l>Umbra procul, caelestis intras</l>
<l>Culta, domosque sacras Lycei!</l>
<l>Nec, si petitus sedibus his tibi</l>
<l>Effluxit Hymen, connubialia</l>
<l>Nunc sacra nescis, et maritae</l>
<l>Laetitiam, fremitumque lucis;</l>
<l>Quando, cycnea candidulus stola,</l>
<l>Dulceisque, ad AGNI poscere nuptias,</l>
<l>Qua nulla <orig reg='sollemnes'>sollemneis</orig> honori</l>
<l>Delicias fugat hora festi.</l>
<l>Sistant querelae. Noster ovat suis</l>
<l>Beatus oris, nec SAMUEL cupit</l>
<l>Possessa pristinae recursu</l>
<l>Iubila deservisse sortis.</l>
</lg>
</div3>
<div3 id='KaLB.04.01.22' n='22' type='poem'>
<pb id='s124' n='120'/>
<head>AD THOMAM CLAGIUM, S. I. Cum Bibliothecam Scriptorum S. I. a Philippo Alegambe concinnatam, misisset Auctori 
ODE XXII.</head>
<lg>
<l>COmpactus ex quo pulvere primulum</l>
<l>Ridet doloso schemate, corporis</l>
<l>Redibit, eheu! carcer isthaec</l>
<l>Pulvereae sub opaca massae.</l>
<l>Tum quae figuris effigiat manus</l>
<l>Perita centum, nec dabit integrum.</l>
<l>In tempus Architam, nec unguem</l>
<l>Eximium facilis <corr sic='Lysippi' resp='printer'>Myronis</corr>.</l>
<l>Mens sola, CLAGI, perstat inobsequens:</l>
<l>Mori, nec atra sorte triformium</l>
<l>Labans puellarum, perenneis</l>
<l><orig reg='Repetit'>Reppetit</orig> intemerata sedes</l>
<l>Quod si, paterno compos ab aethere</l>
<l>Serenioris, sculpere, flammulae,</l>
<l>Se norit ipsam litterato</l>
<l><corr sic='Ingenit' resp='printer'>Ingenii</corr> vigilantis Auro:</l>
<l>Chartaceos dat saeva Diespiter</l>
<l>In fata vultus ipse diu simul</l>
<l>Durare, et hospitem tenaci</l>
<l>Aetherium simulare vita.</l>
<l>Vivunt <corr sic='aperti' resp='printer'>operti</corr> scripta BONARSCII;</l>
<l>Et STRADA vivit. Vivitis, impiger,</l>
<l>DELRI, librorum gurges, et tu</l>
<l>Aemule, PERPINIANE, Tulli</l>
<l>Vivis, tuoque, indebite manibus,</l>
<l>Ab ore adhuc dum pendeo, DREXELI.</l>
<pb id='s125' n='121'/>
<l>Me pulcher HUGO, me disertis</l>
<l>MELCHIOR ingeniose campis</l>
<l>Demosthencis me Viridariis</l>
<l>MENDOSSA vivax mulcer, et eloqui</l>
<l>CAUSSINUS auctor dulcis. ore</l>
<l>Nestoreo sonat eruditis</l>
<l>PONTANUS et nunc <corr sic='viridus' resp='printer'>vividus</corr> atriis</l>
<l>Non te, SUAREZ, perpetibus Tomis,</l>
<l>Non <corr sic='indutis' resp='printer'>inclutis</corr>, RADERE, chartis</l>
<l>Te tacitae remorantur umbrae.</l>
<l>Quid sacra dicam nomina tot suo</l>
<l>Asserta caelo? Me iubar entheum,</l>
<l>Quacumque per beata longe</l>
<l>Elysii superestis horti,</l>
<l>Me splendor ingens, Magnae Animae, serit,</l>
<l>Ferit, sequax <corr sic='iri' resp='printer'>in</corr> docta volumina,</l>
<l>Coram que depictos colore</l>
<l>Vivo animos geniumque lustro.</l>
<l>Sed vero blandae Phocidos hospites,</l>
<l>Clarumque plectris Aoniis moror</l>
<l>Ante omnia agmen. ducis aures</l>
<l>Aemoniis, IONINE, filis:</l>
<l>Promptoque regnas, MASCULE, pectori,</l>
<l>Iessea tractant nablia dulcius</l>
<l>MAGNETIUSque, cedrinosque.</l>
<l>Per Libani CRUCIUS recessus.</l>
<l>Quis milleformi sidera Proteo</l>
<l>Exsequat, actus per Galilaeidos</l>
<l>Dotes Parentis? quis profanum</l>
<l>Castaliae Lacrimis beatis</l>
<pb id='s126' n='122'/>
<l>Emendat amnem? Agnosco sonantibus</l>
<l>Nervis biformem, cuique Maro tuba,</l>
<l>Et mollibus non difficulter</l>
<l>Vult <corr sic='degis' resp='printer'>elegis</corr> minor esse Naso,</l>
<l>Agnosco Vatem, et damno bienniis</l>
<l>Immite ferrum, et lacteoli feros</l>
<l>Cruoris imbreis. Plaudit io!</l>
<l>SARBIVII Lyra, plaudit io!</l>
<l>BALDAEI. Honoras Isara Vistulae,</l>
<l>Rursumque liteis Istula Boicis</l>
<l>Facit fluentis. post utrumque</l>
<l>Regna sibi tribuisse gaudet</l>
<l>Vix prima, Flacco nobilis Aufidus.</l>
<l>Eheu Borussi cur vada fluminis</l>
<l>Cycnea titillavit unquam</l>
<l>Barbitos, Aoniasque frustra</l>
<l>Sitimus undas? ipse bivertici</l>
<l>Nos arcet ultra Gorgoneus iugo</l>
<l>Collis, male et rivalibus testudineas</l>
<l>dirimit secureis.</l>
<l>Sed nec, revixet si Phrygius Paris,</l>
<l><corr sic='T..s' resp='printer'>Tres</corr> inter aptus venerit arbiter,</l>
<l>Malitque dulci dissidenteis</l>
<l>Munere conciliare Divas.</l>
</lg>
</div3>
<div3 id='KaLB.04.01.23' n='23' type='poem'>
<head>AD IACOBUM BOLIUM. Genethliacorum vanitates irridet, 
ODE XXIII.</head>
<lg>
<l>TErrebunt <corr sic='alias' resp='printer'>alios</corr> praesagi schemata caeli,</l>
<l>Et fatis inscriptus Olympus.</l>
<l>Me nec blanda Iovis facies iuvat, aut Cythereae:</l>
<pb id='s127' n='123'/>
<l>Nec turbant fera sidera Martis,</l>
<l>Saturnive trucis dirus rigor. Imperat astris</l>
<l>Prudens, non prudentibus astra.</l>
<l>Quo peterem dudum scandens oracula, praeceps</l>
<l>Ni refluis eat Icarus alis.</l>
<l>BOLI, securis figo vestigia terris.</l>
<l>Quod si me Phaetontius axis</l>
<l>Sublimem raperet picti super ignea mundi,</l>
<l>Vix atto non laederer Angue;</l>
<l>Vix sinuosa Nepes instantis brachia vitem,</l>
<l>Aut strictis monstra horrida chelis.</l>
<l>Est et Agenorius surgens in cornua Taurus,</l>
<l>Et rabidi gravis ira Leonis.</l>
<l>Me ferro pavidum rutilo procul acer Orion,</l>
<l>Me clava Tyrinthius arcet.</l>
<l>Cur animi nimius, tantis me sponte periclis</l>
<l>Induerem, minitantibus impar?</l>
<l>Curent fata Dii. Non frustra namque relato</l>
<l>Et mihi profuit igne Prometheus.</l>
<l>Certior audet opes promittere plena crumena,</l>
<l>Quam divinae Gaudia lunae,</l>
<l>Aut solio incassum residens Cyllenius alto.</l>
<l>Hinc honor, et praeconia famae</l>
<l>Si veniant, claudam fors hoc inglorius aevum.</l>
<l>Culpa probrum, decus addet honestas.</l>
<l>Multam volvit opum sortem, vitaeque, lucrique,</l>
<l>Uranie mea pectore cauto.</l>
<l>Non ego CHOLOECI ducam thema triste cachinno,</l>
<l>Cui vetulam meus augurat Hymen?</l>
<l>At vernis HYALE me dulce tuetur ocellis,</l>
<l>Et dudum CATHARILLA ructur.</l>
<pb id='s128' n='124'/>
<l>Scilicet ipse movet risum, delapsus in antrum,</l>
<l>Dum speculatur sidera Thales.</l>
</lg>
</div3>
<div3 id='KaLB.04.01.24' n='24' type='poem'>
<head>Ad Actum Comicum DE HILDEGARDI MAGNA Cantata. 
ODE XXIV.</head>
<lg>
<l>FRange vesani stimulos amoris,</l>
<l>Quisquis affectu tenero supremi</l>
<l>Numinis castum meruisse foedus</l>
<l>Dulciter optas.</l>
<l>Respuunt foedos superi furores,</l>
<l>Corripi sancta face proni, et almis</l>
<l>Gratiae largae pia munerari</l>
<l>Incendia flammis.</l>
<l>Proprio pessum sed aguntur aestu,</l>
<l>Quotquot impurus vitiavit ardor,</l>
<l>Et tenebrosi fera corda mergunt</l>
<l>Ignibus Orci.</l>
<l>Ure sinceri studiis amoris</l>
<l>Torpidos, o qui sacra <orig reg='caritatis'>charitatis</orig></l>
<l>Flamma divinae perhiberis, alme</l>
<l>Spiritus, ure.</l>
</lg>
</div3>
<div3 id='KaLB.04.01.25' n='25' type='poem'>
<head>AD IOANNEM THILONEM. Secundum Sponsum. 
ODE XXV.</head>
<lg>
<l>RUrsumne THILO: Non ita Graius</l>
<l>Thales, parenti bis renuens torum.</l>
<l>Tibique tempus iam cucurrit:</l>
<l>Et modo creditur esse taedes.</l>
<pb id='s129' n='125'/>
<l>Quid? tu ne totis aedibus imperas:</l>
<l>Et quae gubernet femina te manet?</l>
<l>Sie questus aeterna Latinus</l>
<l>Urbe Cato: dominosque mundi</l>
<l>Heroas unos indoluit pati</l>
<l>Per tecta fasceis. Insimulat male</l>
<l>Regem profundi, quisquis atras,</l>
<l>Quas bibit ante, redintrat undas.</l>
<l>At tuminacem, vix semel editus,</l>
<l>Nassam requitis. Pittacus, et Bias</l>
<l>Poenamque, communemque frustra</l>
<l>Ingeminant: iterumque gnarus</l>
<l>Pedem prementi tegmine complicas,</l>
<l>Semel levatum. Scilicet, ut malum</l>
<l>Vites, malum subis: sed hoc, quod</l>
<l>Tu subiisse putes necessum.</l>
<l>Utrinque nasci taedia, Socratis</l>
<l>Ex ore nosti. quae tamen ut tori</l>
<l>Minora sint, tibi precamur.</l>
<l>Vota secunda DEUS secundet.</l>
</lg>
</div3>
<div3 id='KaLB.04.01.26' n='26' type='poem'>
<head>AD IOANNEM GRAFFT, Col. Laurum Philosophicam ipsi gratulatur. 
ODE XXVI.</head>
<lg>
<l>TE sed quadrigis vectat eburneis,</l>
<l>Vulgo remotum, lucidulis Honor</l>
<l>Incinctus astris, et corusco</l>
<l>Sole super, radiisque Lunae</l>
<l>Sistit nitentem: Sisyphio rudes</l>
<l>Dum IANE, versat nos Schola pulvere,</l>
<pb id='s130' n='126'/>
<l>Ingloriumque nube pressi</l>
<l>Horridula properamus aevum.</l>
<l>At non micantem carpimus invido</l>
<l>Morsu tiaram, perpete nobilis</l>
<l>Quam fabricavit cura nisu,</l>
<l>Herculeis animata nervis,</l>
<l>Est et, vetusti filia temporis,</l>
<l>Quae forte nostras impediat comas,</l>
<l>Intexta Musarum favore</l>
<l>Floribus Aoniis corolla,</l>
<l>O quem tenaci conspicuum fide</l>
<l>Phoebus secunda mactat adorea!</l>
<l>Cui Pindus, et devota Pimplae</l>
<l>Prominulos tenuare fasceis</l>
<l>Gestit cohors, atque aurea pondera!</l>
<l>Non me superbo germen Olympicum</l>
<l>Decore cingat; non reflexo</l>
<l>Persa genu, solio repostum</l>
<l>Adoret alto; non Pelopis iuvent,</l>
<l>Crassive census: dum solitis sitim</l>
<l>Mergam fluentis, parsque dicar</l>
<l>Pierii quotacumque regni.</l>
</lg>
</div3>
<div3 id='KaLB.04.01.27' n='27' type='poem'>
<head>AD <corr sic='CHRITOPHORUM' resp='transcriber'>CHRISTOPHORUM</corr> PHILADELPHUM, Filio unico, Bernardo, facienti exaequias. 
ODE XXVII.</head>
<lg>
<l>NAm quae dolori noster habet tuo</l>
<l>Fomenta Phoebus? <orig reg='quibus'>queis</orig> placidus modis</l>
<l>Solabor urnam, tactus ipse</l>
<l>Praepropero, pie MYSTA, luscae</l>
<l>Telo tyrannae? Non Agamemnonis</l>
<pb id='s131' n='127'/>
<l>Vultus ad aram fingere filiae</l>
<l>Speravit apte pictor. O si</l>
<l>Fas sit atrox tacuisse vulnus,</l>
<l>Nec vim paterni tangere nubili!</l>
<l>Est nostra fati trux quoque pectora</l>
<l>Luctus ferocis; flemus atrae</l>
<l>Fila Deae, Lachesinque duram.</l>
<l>Non si dolentem te coquit unici</l>
<l>Iactura gnati; si columen domus</l>
<l>Fractum,k nec ultra PHILADELPHI</l>
<l>Nominis ingeminas honores</l>
<l>In fata salvos, forte fleo. Fuit,</l>
<l>Qui iura patrum divideret pio</l>
<l>Prudens magistro. Non pudendi</l>
<l>Haec quoque lumina floris olim</l>
<l>Mansere fructus. Quale decus rosae</l>
<l>Praeneste luget deciduum Noto,</l>
<l>Quod virgo molli fovit ungve,</l>
<l>Idaliae cupidum corollae:</l>
<l>Aut qualis umbram Leucothoe subit</l>
<l>Nimbi recentis, cum croceo redux</l>
<l>Surgit cubili, spemque dulcis</l>
<l>Sole novo variat serent:</l>
<l>BERNARDE, marces, et tenebras huic</l>
<l>Addis Lyceo. non humili tibi</l>
<l>Finxit Prometheus igne corda:</l>
<l>Nec residem coluisse vulgi</l>
<l>Sueras Vacunam. te color aureae</l>
<l>Virtutis ipsa fronte notaverat,</l>
<l>Quali Sinopeus iussit olim</l>
<l>Fidere Diogenes iuventam.</l>
<pb id='s132' n='128'/>
<l>Non tu furenteis. nostra per atria</l>
<l>Miscere turbas, Phoebadis in modum,</l>
<l>Aut concitae Baccho cohortis;</l>
<l>Non levibus socios solebas</l>
<l>Urgere nugis, pulpita cum suus</l>
<l>Rector sonaret; non vel inaniis,</l>
<l>Gerrisve, iurgiisve partes</l>
<l>Fallere futilibus dierum.</l>
<l>Quis ore laedi nos doluit tuo?</l>
<l>Quis more vitae? Te poterat levis</l>
<l>Flexisse nutus, sponte gnarum,</l>
<l>Pierios meruisse plausus.</l>
<l>Occumbis heu! flos Aonii modo</l>
<l>Pulcher vireti; fax melior, lates,</l>
<l>Coetus tenelli, clariorem</l>
<l>Nunc alibi decorans Olympum.</l>
<l>Quam tu fugacis nunc apinas scholae,</l>
<l>Tricasque rides! quam tibi Tullius,</l>
<l>Quam Musa tersi sordet Afri,</l>
<l>Quam Maro, difficilesque tanto</l>
<l>Labore chartae! Non cathedram premis</l>
<l>Tiro Sophistae, non Dialecticis</l>
<l>Urgere nodis; nec theatrum</l>
<l>Actor inis solitus novellum.</l>
<l>Te celsioris templa Academiae</l>
<l>Formant beatum, pennigeris ubi</l>
<l>Mixtus choris, aeterna versas</l>
<l>Dogmata, sat catus, et disertus;</l>
<l>Ludisque gaudes perpetuum sacris.</l>
<l>Quid iuvit, aptum Teutonicis sonis,</l>
<pb id='s133' n='129'/>
<l>Lechique, natura, Pelasgum,</l>
<l>Ausoniaeque simul loquelae</l>
<l>Assuesse cultu; nunc et Isacidum</l>
<l>Dignosse voces, punctaque turbida?</l>
<l>Tu mille felix iam ter altum,</l>
<l>Ter validum, placidumque Numen</l>
<l>Linguis celebras. Ergo tibi rata</l>
<l>Sit haec voluptas; hac supera domo;</l>
<l>Non invidemus: et perenneis</l>
<l>Cum superis agita triumphos.</l>
</lg>
</div3>
</div2>
<div2 id='KaLB.04.02' n='2' type='book'>
<head>CHRIST. CALDENBACH. LYRICORUM LIBER II. PIASTUS Regiae munificentiae Speculum</head> 
<div3 id='KaLB.04.02.01' n='1' type='poem'>
<head> Ad Illustrissimum et Excellentissimum Dominum D. GOTHARDUM WILHELMUM, Comitem de Buttler, S. R. M. Pol: et Suec. Supremum Camerae Praefectum etc. 
ODE I.</head>
<lg>
<l>ME vate, soli dissociabile</l>
<l>Regnum PIASTI, vel similes bene</l>
<l>Sperent PIASTIS. divagantes</l>
<l>Oceano repetuntur undae:</l>
<pb id='s134' n='130'/>
<l>Sed hinc refusis amnibus exeunt.</l>
<l>Ferro regenti scilicet est opus.</l>
<l>In quos? in hosteis. est et auro</l>
<l>In meritos opus, inque civeis.</l>
<l>Cur imperator sideribus vagis</l>
<l>Praeest in alto Sol? quia lumine</l>
<l>Prodest in <orig reg='omnes'>omneis</orig> erogato.</l>
<l>Non Phrygio bene collocentur</l>
<l>Throno tyranni, dum rutilas opes</l>
<l>Probe fluentis vilibus abluant.</l>
<l>Gravant honoras ipsa sedeis</l>
<l>Pondera. se radiante porcus</l>
<l>Domi volutet sordidus in luto.</l>
<l>Non Scipiones perdere, non diem</l>
<l>Titi velint, laudata mundo</l>
<l>Nomina. turpe perit Monarchae,</l>
<l>Quaecumque tali lux sine linea</l>
<l>Perit, <corr sic='latanteis' resp='printer'>labantes</corr> immodicus lien</l>
<l>Exhaurit artus: regna fiscus.</l>
<l>Discupiant patuisse vulgo,</l>
<l>Saepto remoto, praedia regia:</l>
<l>Amica gazas inviolabileis</l>
<l>Plebs unde comportare regi</l>
<l>Pergat, Achaemeniis futuras</l>
<l>Beatioreis. temperie sata</l>
<l>Surgunt <corr sic='polonum' resp='printer'>polorum</corr>: munificentia</l>
<l>Regum bonae foventur artes,</l>
<l>Res populi viget omnis usu;</l>
<l>Non regis ipsae non superant opes.</l>
<l>Probat PIASTUS. qui, modico parans</l>
<pb id='s135' n='131'/>
<l>De rure victum, dum frequentem</l>
<l>Concilio coiisse turbam,</l>
<l>Rerumque frangi pauperie videt,</l>
<l>Audet pusillo pane famelicis</l>
<l>Struxisse mensam, sufficitque,</l>
<l>Visa minor licet, esca tantae</l>
<l>Miraculoso munere copiae.</l>
<l>Crescunt in ipsis relliquiis dapes,</l>
<l>Penuriamque luculento</l>
<l>Ubere vis inopina supplet.</l>
<l>Credas Elisam pascere milites,</l>
<l>Victumque medo promere Pythium.</l>
<l>Ovis dignior clarescat isthoc,</l>
<l>Sarmatico, Proceres, in auro?</l>
<l>Premat nitentem quis potior thronum?</l>
<l>Et commoda almae cernite dexterae:</l>
<l>Gestum tot annis principatum,</l>
<l>Et genus innumerum nepotum.</l>
</lg>
</div3>
<div3 id='KaLB.04.02.02' n='2' type='poem'>
<head>LAUS INVIDIAE. 
ODE II.</head>
<lg>
<l>SAlve, penateis, hospita nobilis,</l>
<l>Ingressa nostros, ambigua genus</l>
<l>Illustre dudum prole, seu tu</l>
<l>INVIDIA, aut mage LIVOR audis:</l>
<l>Salve. reclusis ostia postibus</l>
<l>Dudum patescunt, et tibi Teios,</l>
<l>Phoebo, faventibusque Musis,</l>
<l>Nostra cheliis meditatur hymnos.</l>
<l>Non tu pudendo <orig reg='squalidulas'>squalidulas</orig> situ</l>
<l>Aedeis. honoro, aut degeneris larem</l>
<pb id='s136' n='132'/>
<l>Dignaris accessu popelli:</l>
<l>Cui Superum patuere sedes</l>
<l>Olim beatae, qua roseo super</l>
<l>Vultu potentes aemulus in deas</l>
<l>Se fudit ardor, arbitrali</l>
<l>Sorte Iovi metuendus ipsi;</l>
<l>Ni destinato Tros puer arduam</l>
<l>Versaret urnam. Sidereis simul</l>
<l>Se stravit in campis polorum</l>
<l>Picta acies; simul arva primos</l>
<l>Comsere flores, atque patentibus</l>
<l>Late theatris Dedala fulsiit</l>
<l>Natura rerum, pone fulvo</l>
<l>Crederis emicuisse vultu;</l>
<l>Ex quo supremos Lucifer institit</l>
<l>Sperare fasceis, impatientibus</l>
<l>Ambire iam tum summa quaevis,</l>
<l>INVIDIA, es memorata pennis.</l>
<l>Quacumque Virtus incluta fulgurat,</l>
<l>Et dis honorum scena, et idoneo</l>
<l>Fortuna risu, luculentos</l>
<l>Ferre cupis sociata gressus.</l>
<l>Sic alta flammae precipites petunt:</l>
<l>Sic umbra Soli proxima lucido.</l>
<l>Tu curias, tu templa Divum</l>
<l>Aurea, marmoreasque Regum</l>
<l>Invisis arceis. , qua nimium lubens</l>
<l>Conchyliatos inter obis greges.</l>
<l>At non tuis hic glorientur</l>
<l>Furta sodalitiis, Dolive,</l>
<l>Fraudesve, et aequis torva Calumnia.</l>
<pb id='s137' n='133'/>
<l>Palpive cusor, milleque criminum</l>
<l>Artes. tibi germana Recti</l>
<l>Et Pietas, geminusque <corr sic='Clandor' resp='printer'>Candor</corr>,</l>
<l>Et Fas, et Aequum, et centuplicem Fides</l>
<l>Exosa larvam, nudaque Veritas</l>
<l>Plaudunt amici. Te nec Irus</l>
<l>Pauper, Apolliniove distans</l>
<l>Procul decore, et saxea pectora,</l>
<l>Terraeve proles; non, genii nihil,</l>
<l>Laudisve nactus, optet. Hic tu,</l>
<l>Qua, genus Iapethi, Prometheus</l>
<l>Praestantiori corda linit luto;</l>
<l>Qua sacra Phoebi limpidioribus</l>
<l>Alveis inundant stagna, et altum</l>
<l>Consilio meliore <corr sic='aurat' resp='printer'>durat</corr></l>
<l>Minerva pectus; qua labor, et breves</l>
<l>Curae soporum mollibus egredi</l>
<l>Mortalitatis usque tentant</l>
<l>Carceribus, vegetasque nectit</l>
<l>Thalia lauros: hic socialibus</l>
<l>Ferox triumphis plaudere, et arduum</l>
<l>Levare caelo nomen audes,</l>
<l>Nexilibus revehenda circum</l>
<l>Famae quadrigis. Te reducem fero</l>
<l>Bellona victrix pulvere, civicis,</l>
<l>Muralibusque cernit ausam</l>
<l>Dulce simul micuisse sertis.</l>
<l>Tum clara forti trans Siculum mare</l>
<l>Diffundat auctu Scipio nomina:</l>
<l>Magnique Pompeius triumphet</l>
<l>Elogiis; nisi maior Urbi,</l>
<pb id='s138' n='134'/>
<l>Orbique Caesar vincula necteret.</l>
<l>Tunc et duello strenuus Hectorem</l>
<l>Aiax fatiget, iurgiosis</l>
<l>Heu! male post cariturus armis:</l>
<l>Solamque monstrorum omnium idoneus</l>
<l>Vicisse victor non <corr sic='vehit' resp='printer'>velit</corr> Hercules,</l>
<l>Fidam sodalem ad usque busti</l>
<l>Dividuos habiturus igneis.</l>
<l>Tu litteratis doctius e libris</l>
<l>Spiras: et altis in statuis micas.</l>
<l>Tu fortibus magis subinde</l>
<l>Socraticas animare turmas</l>
<l>Assueta flammis, et tua Tullio</l>
<l>Signa, et Platoni tendere noveras.</l>
<l>Non haec Linus, non dulcis Orpheus,</l>
<l>Non Maro, Pindaricaeve buxi,</l>
<l>Non ipse vatum Maeonius pater,</l>
<l>Turpi daturus nomina Zoilo,</l>
<l>Nolit secutus, Nec verendum</l>
<l>Roma caput tulit inter astra,</l>
<l>Quam luce tanta sidoniis prius</l>
<l>Invisa regnis. et tibi plurima</l>
<l>Graium per oras firmiori</l>
<l>Urbs didicit residere vallo.</l>
<l>Non tu probrosis Sole negotiis</l>
<l>Fumosa laudum nomina dividis</l>
<l>Vecors adulatrix, inanive</l>
<l>Acta virum cumulas decoro:</l>
<l>Sed fassa pulchrum. sidera nobili</l>
<l>Tutaris assensu; aequa, reconditos</l>
<l>Simul requisivisse naevos,</l>
<pb id='s139' n='135'/>
<l>Et maculae faciem latentis.</l>
<l>Tunc ampliori magnanimus tibi</l>
<l>Virtutis ardor, cedere nesciae,</l>
<l>Desudat in campo, novique</l>
<l>Diluitur vetus Aesculapi</l>
<l>Verruca curis. iamque serenior</l>
<l>Mentis profundam lux aciem iuvat:</l>
<l>Crescitque virtutum venustas;</l>
<l>Crescit honos, titulique crescunt</l>
<l>Salve secundum, strenua Gloriae</l>
<l>Pellex, honorum pronuba, seriae</l>
<l>Privigna Lucis, salve: et, arcto</l>
<l>Seu quid opum pede, nominisve,</l>
<l>Mentisve celsae, sive patrabilis</l>
<l>Urges honesti, certa domesticos</l>
<l>Hic fige sedeis, perpetemque</l>
<l>Non abolenda lacesse sortem.</l>
</lg>
</div3>
<div3 id='KaLB.04.02.03' n='3' type='poem'>
<head>AD CHRISTOPHORUM NASSOVIUM, De vastatione Patriae. 
ODE III.</head>
<lg>
<l>EHeu! plurima, NASSOVI,</l>
<l>Consedit patrio limine vastitas.</l>
<l>Suevorum veterum domus,</l>
<l>Maestis SUEBUSIUM concidit ignibus,</l>
<l>Bis dulci rutilans foco</l>
<l>Pestis praevaluit: bis tragica face</l>
<l>Almum perstrepuit larem.</l>
<l>Manat squalidulis OBERA fontibus,</l>
<l>Et Martis queritur vices,</l>
<l>Tristi prociduus murmure, languidos</l>
<pb id='s140' n='136'/>
<l>Despectant cineres procul</l>
<l>Plumis egregiae ditibus ardeae.</l>
<l>Plangit continuis, nucum</l>
<l>Praeses, NUSLICIUS litora questibus,</l>
<l>Et piscem maciat dolens.</l>
<l>Horrent conspicuo suavidicae putres</l>
<l>Agri LIBNAVIAE situ:</l>
<l>Nec cessant querulis omne nemus vadis</l>
<l><corr sic='Unde' resp='printer'>Undae</corr>, et prata lacessere;</l>
<l>Qua primus roseam Teutonica LYCON</l>
<l>Dixit DORIDA fistula</l>
<l>Et nostro siculum edisseruit melos</l>
<l>Ruti, non sine plausibus,</l>
<l>Et nexis hedera praeviridi comis,</l>
<l>Unc heu! degimus exules.</l>
<l>Dumque aequat facilem sors alio tibi</l>
<l>Sub Phoebo patriam, truceis</l>
<l>Laevigata genas: Parrhasiis procul</l>
<l>Dispalata mihi interim</l>
<l>Visuntur misero regna trionibus</l>
<l>Vix auso <orig reg='veteres'>vetereis</orig> domos</l>
<l>Sperare, et reducis culta SILESIAE</l>
<l>Sed frustra queror. igneas</l>
<l>Dum non viso poli stelliferi domos,</l>
<l>Appellabo superstitem</l>
<l>Mundum cum modico Socrate patriam.</l>
</lg>
</div3>
<div3 id='KaLB.04.02.04' n='4' type='poem'>
<head>AD IOANNEM CHRISTIANUM PALAESTRAM, Ioannis filium. Ore Theonino lacessitus scripserat Auctor.
ODE IV.</head>
<lg>
<l>NOndum. quod AEGLE livida blaterat,</l>
<pb id='s141' n='137'/>
<l>Decollat omnis spes melior boni.</l>
<l>Quamquam. cathedris segregatos</l>
<l>Socraticis, tenet usque rauca</l>
<l>Nos illatini sella Palaemonis.</l>
<l>Atqui nec almas curto dapes inops,</l>
<l>Si quando curto: et omne circum</l>
<l>Grata mihi prytanea tectum</l>
<l>Spondet neganti. Num moriar fame,</l>
<l>PALAESTRA, vulgo sumptibus <corr sic='Aticis' resp='printer'>Atticis</corr></l>
<l>Impransus? o feracis uber</l>
<l>Libnaviae, patriisque frustra</l>
<l>Olim beatum messibus Oberam!</l>
<l>Noster sed aurei luminis aspicit</l>
<l>Si quando Solem versus, ovis</l>
<l>Dicimur incubuisse cassis.</l>
<l>At vero saxum volvimus ardui,</l>
<l>Non quale tristi Sisyphius labor</l>
<l>In valle ludit; pervicacis</l>
<l>Exacuens fera corda pubis.</l>
<l>Tum <orig reg='subsicivam'>subsecivam</orig> Castaliis ubi</l>
<l>Furamur horam forte recessibus,</l>
<l>Cur invidemur, cara sero</l>
<l>Nomina si celebremus aevo?</l>
<l>Nec nulla plectris foenora suppetunt.</l>
<l>Iamque et Latinis, et patriis legor</l>
<l>In orbe rhythmis, et meremur</l>
<l>Vandalicos sociare vates.</l>
<l>Me nec Pelasga quondam etiam fide,</l>
<l>Cum fert lubido, Musa vetat loqui</l>
<l>Est quo rogi suprema soler.</l>
<l>Quique chelyn beat usque, nummus</l>
<pb id='s142' n='138'/>
<l>Non et modernas Ausoniae fides</l>
<l>Germana nostris vocibus increpat</l>
<l>Sappho? quod ipsa delicatis</l>
<l>Iam Druidum meditatur hymnis.</l>
<l>Cur dona Phoebi cuncta recenseam?</l>
<l>Sed finge, caelum hic omne refrixerit</l>
<l>Nobis: an haec proinde ducant</l>
<l>Mercurium tibi ligna nullum?</l>
<l>Non usque templis organicen sono?</l>
<l>Omnem nec olim dux praeii chorum?</l>
<l>Non lege docta, cum iuvabit.</l>
<l>Artifices modulamur hymnos?</l>
<l>Quas hoc inausas pollice dixeris,</l>
<l>Gratum annuenti Terpsichore, fides?</l>
<l>Solus ne vivat ergo ubivis</l>
<l>Arte sua Nero paricida?</l>
<l>PALAESTRA, non nos ille gregarius,</l>
<l>Levi, quod AEGLE vellicet, e tribu,</l>
<l>Quem totus influxu superne</l>
<l>Pierio decoravit aether.</l>
<l>Ceu vero tanti causidico foret</l>
<l>Servire maestis ore clientibus,</l>
<l>Omnique <orig reg='venales'>venaleis</orig> avare</l>
<l>Prostituisse foro latratus.</l>
<l>Et serta quondam texuerat Themis,</l>
<l>Vanum capilli ni timeant onus.</l>
<l>Et docta commodemus ora</l>
<l>Sarmaticis, ubi res sit, aulis.</l>
<l>Non ipsa temptis Pallas honoribus</l>
<l>Ultro recessit? Quid memorem sacrae</l>
<l>Promissa spartae, pulpitumque</l>
<l>Suebusii patriosque late</l>
<pb id='s143' n='139'/>
<l>In templa fasceis? sed tueor locum</l>
<l>Dum fata mandent, iam tueor, cui</l>
<l>Et vir honorum possit olim,</l>
<l>Quique viro tribuisse nomen.</l>
</lg>
</div3>
<div3 id='KaLB.04.02.05' n='5' type='poem'>
<head>Ad Actum Chronographicum quadrilinguem, DE QUATUOR ANNI TEMPORIBUS, Decantata ex tempore.
ODE V.</head>
<lg>
<l>TE veham cantu, fidibusque laetis,</l>
<l>Saeculi fluxo properantis orbe</l>
<l>Rex; statis idem sinibus manentis</l>
<l>Arbiter aevi.</l>
<l>Sol tibi magna spatiatur aula;</l>
<l>Luna diversos tibi volvit ignes:</l>
<l>Et meant certi variata lege</l>
<l>Tempora cursus.</l>
<l>Te dies puro crepat almus axe;</l>
<l>Nox tibi seris trepidat tenebris.</l>
<l>Annus, et perpes tua portat orbi</l>
<l>Nomina mensis.</l>
<l>Floribus blandum tibi pingit arva</l>
<l>Ver; satis aestas; rutilaque vite</l>
<l>Dives autumnus; niviumque pulchro</l>
<l>Vellere bruma.</l>
<l>O doce fixis posuisse metam</l>
<l>Sedibus cautos: solitaque largus</l>
<l>Munerum nostros redimire menseis</l>
<l>Perge corona.</l>
</lg>
</div3>
<div3 id='KaLB.04.02.06' n='6' type='poem'>
<pb id='s144' n='140'/>
<head>DE DANIELE HEINSIO. Cum expressam: are eius imaginem lustraret Auctor. 
ODE VI.</head>
<lg>
<l>QUis me, quis alto Pegasus impetu,</l>
<l>Raptum Borusso cardine, Belgicis</l>
<l>Transportet oris, qua beatam</l>
<l>HEINSIADES, velut ipse claro,</l>
<l>Illustrat urbem, lumine Cynthius?</l>
<l>O dulce saecli prodigium senis!</l>
<l>O inclutas uno videri</l>
<l>Pierides, Charitesque vultu,</l>
<l>Ipsumque Phoebum! Quis mihi pectora</l>
<l>Succendit ignis? qua face torreor,</l>
<l>Ceu Sitio furente segnes</l>
<l>Marmaricae violantur agri?</l>
<l>Ergo verendos Isidis abdito</l>
<l>Visit Canopo Panthoides vagus</l>
<l>Mystas, et Orpheus, et Lycurgus</l>
<l>Cecropiusque Solon, et ipse</l>
<l>Varum canorus, Maeonides, pater.</l>
<l>Quid culta dicam numina seduli,</l>
<l>Lustrantis Aegyptumque sacram,</l>
<l>Italicosque lares, Platonis;</l>
<l>Quem cum flagranti Ponticus interim</l>
<l>Dudum Clearchus concilio domi</l>
<l>Vidisse, praesentemque gestit</l>
<l>Palladiis stupuisse lucis?</l>
<l>At nos volantis remigium Icari</l>
<l>Sitimus incassum, aut leve Daedali</l>
<l>Velum, Batavorumque docti</l>
<l>Luminibus caluisse Solis.</l>
<pb id='s145' n='141'/>
<l>Ergo usque fixum Phidiaca iuvat</l>
<l>Haerere forma, et vultibus entheis:</l>
<l>Ceu Marsus, excantetve laevos</l>
<l>Dira oculos, animumque Circe.</l>
<l>Haec illa felix non popularium</l>
<l>Caelo charybdis didita dogmatum.</l>
<l>Hic ille vastus litterato</l>
<l>Oceanus glomeratur aestu.</l>
<l>His spirat omnis Latoides genis.</l>
<l>Haec una cunctam pectora Palladis</l>
<l>Amplexa vim: laetabilique</l>
<l>Mercurius tonat acer ore.</l>
<l>Quare et tenellos SCALIGER inclitus,</l>
<l>Et DOUSA vultus deperiit senex,</l>
<l>Floremque primulum dierum</l>
<l>Aetheriis alvere flammis.</l>
<l>O si fugaci, quo Phrygius puer</l>
<l>Quondam, per auras tollerer alite;</l>
<l>Promptisve detur, cum volucri</l>
<l>Maenalio, volitare pennis!</l>
<l>Tum cana Belgae tempora Nestoris.</l>
<l>Fetamque multo Numine gratiam</l>
<l>Coram tuerer, et verendis</l>
<l>Se sitis excuteret figuris.</l>
<l>Quod celsa pridem sidera praeteris,</l>
<l>Illustre magno CAESARE <corr sic='Gandarum' resp='printer'>Gandavum</corr>,</l>
<l>Nunc et superbis sume magni</l>
<l>HEINSIADAE tumuisse <unclear reason='print blotted'>cunis</unclear></l>
<l>Sed rapta Flandris pignora mitius</l>
<l>Dole. tot aevi Numinibus sui</l>
<pb id='s146' n='142'/>
<l>Assueta dudum Leida priscas</l>
<l>Hoc etiam cumulare debet</l>
<l>Doctore laudes. Fallor? an in citis</l>
<l>Sublime Solis provehor essedis,</l>
<l>Clarumque toto ingentis HEINSI</l>
<l>Cerno decus radiare caelo:</l>
<l>Nec iam nataritis rura Bataviae,</l>
<l>Doctasque <orig reg='sedes'>sedeis</orig> expeto? Te sacro</l>
<l>Divulgat hinnitu Phlegonque,</l>
<l>Et Pyrois, et ovans Eous,</l>
<l>Et pulcher Aethon' te Tyrio crepat</l>
<l>Plaustro Bootes. te Geticis Lyra</l>
<l>Nervis, Amycleusque Cycnus</l>
<l>Dulce canunt. tibi longa famae</l>
<l>Illustris Argo navigat aequora.</l>
<l>Te blanda gratae cingere sidera</l>
<l>Certant Coronae; <orig reg='quibus'>queis</orig> supina</l>
<l>Annuit Acrocorinthus arce</l>
<l>Procul, Lyceusque, et placidi iugum</l>
<l>Sollemne Pindi, nec Rhodope modos</l>
<l>Oblita priscos, Atticamque</l>
<l>Exstimulans Aracynthus urbem.</l>
</lg>
</div3>
<div3 id='KaLB.04.02.07' n='7' type='poem'>
<head>Se infelicem consolatur. 
ODE VII.</head>
<lg>
<l>GAllina seu me progenuit nigra;</l>
<l>Seu trux metallum scriniolis meis</l>
<l>Tolosa confudit, sacrumve</l>
<l>Cornipedem stabulare Seii</l>
<l>Invita circum cogor equilia:</l>
<l>Nondum omne caelum Iuppiter ardua</l>
<pb id='s147' n='143'/>
<l>Devolvit aethra. pullulanti</l>
<l>Vernat io! mea spes in herba.</l>
<l>Est, est, ut olim nostra propinquius,</l>
<l>FORTUNA, vestris se ferat Insulis</l>
<l>Alnus, renascentis supremos</l>
<l>Iam Libyae speculata Colleis.</l>
<l>Mutare iamiam lamina se Gygis</l>
<l>Ferro Promethei spondet, et inclitum</l>
<l>Cornu capellae fraudulentis</l>
<l>Messibus Oleniae. beatae</l>
<l>Iam tela coepto mittere Procridis.</l>
<l>Heu vana mentis somnia! cur minus</l>
<l>Iam sim, quod esse spero, felix?</l>
<l>Est etiam, est male bellicosis</l>
<l>Saeptum Mycenis Ilion Ilion:</l>
<l>Suo nec unquam nomine polluit</l>
<l>Plus acer Aiax, quam decorum</l>
<l>Priamidae faciens duellum.</l>
<l>Tanti sit autem, quae scaphium modo,</l>
<l>Vultum tremendi nunc simulet Iovis,</l>
<l>Cui Nilus omnis, et <corr sic='recurro' resp='printer'>recurvo</corr></l>
<l>Se iaciat Pharos ore, massa;</l>
<l>Aut hortulanum purpura Sidonis</l>
<l>Regnare cogens, cur animi throno</l>
<l>Cadam miser? Non sponte dudum</l>
<l>Iussa suas sibi res habere</l>
<l>Est Scaeva mendax? cur reditum semel</l>
<l>Eliminatae posco; nihil minor</l>
<l>Futurus, hac absente? Magni</l>
<l>Nempe foret, nova Roma nostris</l>
<l>Si staret inclinata securibus,</l>
<l>Qua verna quondam Tullius, aut soli</l>
<pb id='s148' n='144'/>
<l>Exsors paterni <corr sic='mundi nator' resp='printer'>nundinator</corr></l>
<l>Tarquinius, pecudumve custos</l>
<l>Tullus refulsit! stant, age, Lechici</l>
<l>Fasces, Aprico calle parabiles.</l>
<l>Scandamus: et textum curuli</l>
<l>Regificum mereamur astu,</l>
<l>Sparsis dolosa muricibus via;</l>
<l>Quos obsoleto Sarmata tegmine</l>
<l>Fors pone vitet Leschus, et se</l>
<l>Det Tyria vice digniorem.</l>
<l>Sunt et subulci, et rustica nomina,</l>
<l><orig reg='Quibus'>Queis</orig> sceptra fas est prendere Thracia.</l>
<l>Cur non et exspectem superbo</l>
<l>Psammetichi recubare lecto,</l>
<l>Consors meretrix quo Rhodope cubet?</l>
<l>Abeste vanae quisquiliae spei.</l>
<l>Non me profani Diva nugis</l>
<l>Illiciat, apinisque vulgi;</l>
<l>Cui laeta plenis horrea Gargaris</l>
<l>Dudum bonorum se celebrant domi.</l>
<l>Romae triumphos, atque regna,</l>
<l>Qua gradior, fero clausa mecum.</l>
<l>Tum vero novi, quid Samiis queam</l>
<l>Testis doceri; quamquam Agathoclea</l>
<l>Non aequo mensis. nec Philippi</l>
<l>Me moneant HOMINEM puelli.</l>
<l>Quottidianis id scio manticis.</l>
<l>Utcumque praestas, cur voveam tuas,</l>
<l>Non est, opes, in morte si nil,</l>
<l>Quam tunicam, Saladine, defers.</l>
</lg>
</div3>
<div3 id='KaLB.04.02.08' n='8' type='poem'>
<pb id='s149' n='145'/>
<head>AD HEBRUM GERMANICUM, alias Boberam. 
ODE VIII.</head>
<lg>
<l>THracii priscas <corr sic='imitare' resp='printer'>imitaTe</corr> laudeis,</l>
<l>HEBRE, torrentis, placitumque nomen;</l>
<l><corr sic='Teutone' resp='printer'>Teutonae</corr> postquam dederunt renasci</l>
<l><corr sic='ORPHEA' resp='printer'>Orphea</corr> Musae:</l>
<l>Hippocreneis potior fluentis</l>
<l>Arva dum mulces Alemanna, sacri</l>
<l>Non nihil noster quoque da refundat</l>
<l>OBERA roris.</l>
<l>Sic diu claro strepuisse fluxu</l>
<l>Dulce Germanis mereare rivis:</l>
<l>Et diu mutas Rhodopeia plorent</l>
<l>Flumina ripas.</l>
</lg>
</div3>
<div3 id='KaLB.04.02.09' n='9' type='poem'>
<head>AD CASPARUM DEVITIUM, Rectorem Tilsensem, Sponsum. 
ODE IX.</head>
<lg>
<l>NEc dum sat ampli finibus imperi,</l>
<l>CASPARE, gaudes. Non loquor arduas</l>
<l>Mentis secureis, quas Minervae</l>
<l>Arbitrio sapientioris</l>
<l>In turbidorum segne Cupidinum</l>
<l>Vulgus superbi stringimus; inclitis</l>
<l>Terrae Monarchis ampliores,</l>
<l>Quos, Asiae, Lybiaeque vastis</l>
<l>Regnare campis, et duplicem vagi</l>
<l>Tractum Columbi findere sedulos,</l>
<l>Dudum tumens frenare pectus</l>
<l>Socraticae monuere voces.</l>
<pb id='s150' n='146'/>
<l>Te Tilsa doctum pubis Hyantiae</l>
<l>Legit dynasten, sceptraque classicis</l>
<l>Noster tenere Dux Achivis,</l>
<l>Et Clariae dare iura proli</l>
<l>Ter expavendis iussit honoribus.</l>
<l>Vah quanta sancti pondera culminis!</l>
<l>Non mole se iactent onustos</l>
<l>Difficili magis aut Sophorum</l>
<l>Potens Tyrannus, vel Scytha Thracius,</l>
<l>Aut <corr sic='feras' resp='printer'>Seras</corr> ortu qui regit ultimo;</l>
<l>Non regna cuius perpes ambit</l>
<l>Phoebus, Iber, tumidusve Belul.</l>
<l>Quantum caduco flammea corpori</l>
<l>Mens praestat, hanc est flectere durius,</l>
<l>Quam subditi vitas tueri,</l>
<l>Aut bona, divitiasque coetus.</l>
<l>Quam vana lentis gloria Pergamis</l>
<l>Tandem potiri, aut saeva Numantiae</l>
<l>Vicisse regna, et Punicorum</l>
<l>Ingemere exitiis agrorum!</l>
<l>Te deses hostem Barbaries timet,</l>
<l>Nec ferre cultus aeque Ferocia;</l>
<l>Te Vis, et Error, et profana</l>
<l>Impietas, Ruditasque turpis,</l>
<l>Pavetque consors Pigritiae Stupor.</l>
<l>Tu victor aegrae lora Libidini</l>
<l>Infers, et enervum Timorem</l>
<l>Pone trahis, domitosque Fastus.</l>
<l>Quae tanta fessum Thesea reddidit</l>
<l>Seges latronum? quae fera Gorgonum</l>
<pb id='s151' n='147'/>
<l>Frons et Chimaerae vultus acre</l>
<l>Plus tenuit, didicitqe robur?</l>
<l>At tu, quietis ceu fluat otiis</l>
<l>Dies, et arcto Memela foedere</l>
<l>Secura plebis tam protervae</l>
<l>Pacta tibi, requiemque fundat,</l>
<l>Profers habenas, et regimen tori</l>
<l>Gestis Lycei nectere fascibus.</l>
<l>Nec perduellis te moratur</l>
<l>BARBARA, vipereumque nomen.</l>
<l>Proscripta totis en penetralibus</l>
<l>Circi scholaris, ni Logicis tegit</l>
<l>Qua se latebris, ipsa lecti</l>
<l>Vincla subit, thalamoque tecum</l>
<l>Tractatur uno. Quam vereor, nova</l>
<l>Ne Vastin aequet BARBARA turgidam;</l>
<l>Ne dira Iezabelis ornet</l>
<l>Suasa, Semiramiasve fraudeis.</l>
<l>Nam cum feroci quid tibi BARBARA,</l>
<l>Humanitatis doctor et arbiter?</l>
<l>Si forte Messalina turpis</l>
<l>Tulliave, aut latitet Medusa</l>
<l>Sub ominoso torva vocabulo;</l>
<l>Si Belis, aut, quam Pittace duxeras,</l>
<l>Regnax, Sigismundive qualem</l>
<l>BARBARA nomine, reque gessit</l>
<l>Num digna luctu farcina mutuo?</l>
<l>Sed vox Epeum terreat anxium,</l>
<l>Si blanda frons, vultusque, et ora, et</l>
<l>Oscula, <corr sic='BABARA'>BARBARA</corr> tota blanda est.</l>
<l>Deludor? an tu gymnasium domi</l>
<l><unclear reason='corrected by hand'>Fundas</unclear>, ut intres alterius larem</l>
<pb id='s152' n='148'/>
<l>Plus inde doctus? quale quondam</l>
<l>Socraticos habuit penateis,</l>
<l>Cum litigatrix attereret senem</l>
<l>Myrto, et forenses, gymnade cum pari,</l>
<l>Versaret in turbas parandum,</l>
<l>Nec vacuas agitaret aureis.</l>
<l>Quicquid sit, auctos auguror imperi</l>
<l>Non absque multo pondere limites.</l>
<l>Nec tu legendis forte conchis,</l>
<l>Desidiaeve novas inerti</l>
<l>Sponde secureis. Quin geminum simul,</l>
<l>Crescente regno, concipis Herculem,</l>
<l>Et duplici duplex magister</l>
<l>Constabilis adamante pectus?</l>
<l>Partes mariti, tum domini, ac patris</l>
<l>Digne tueri, ferrea, DEVITI,</l>
<l>Non terrea optat fulcra nervi,</l>
<l>Geryonisque trimembre robur,</l>
<l>Et cor ter amplum nobilis Ennii.</l>
<l>Nunc lumen Argi, nunc facilem quoque</l>
<l>Sis Histyaei profer aurem.</l>
<l>Multa videre iubet potestas.</l>
<l>Audire regni multa domestici.</l>
<l>Quamquam subinde et Tiresiae decet</l>
<l>Finxisse vultum, cumque cauto</l>
<l>Oblinere auriculas Ulysse.</l>
<l>Iam te sonorum Carneaden sequi</l>
<l>Clamore cerno: squamigero magis</l>
<l>Nunc pisce restitisse mutum;</l>
<l>Nunc aliquem pede concitato</l>
<pb id='s153' n='149'/>
<l>Aequare Marsum; nunc agiles levi</l>
<l>Gestus Iphicli promptius edere,</l>
<l>Ipsumque praeto ferre <corr sic='grava' resp='printer'>gnava</corr></l>
<l>Centimanum Briarea dextra.</l>
<l>Hunc ecce lecti Protea ius novi</l>
<l>Te poscit; alter tanta chamaeleon</l>
<l>Momenta praestabis, vagamque,</l>
<l>Flexilium speciem colorum.</l>
<l>Nostrum est vovere, ut, quae tibi barbara</l>
<l>Res territori sede scholastici</l>
<l>Propulsa cedat, multa privis</l>
<l>Gaudia det, requiemque regnis.</l>
</lg>
</div3>
<div3 id='KaLB.04.02.10' n='10' type='poem'>
<head>In funere ALBERTI IONAE, Cos. Palaeop. 
ODE X.</head>
<lg>
<l>SIdunt fulcra domus: quis facilem cavet</l>
<l>Lapsum? Gens scelerum larga sumus, mali</l>
<l>Heu! secura sequentis.</l>
<l>Si Pyrrhae redeant aquae,</l>
<l>Aut tristes Sodomae praecipitent rogi:</l>
<l>Rarus puppe velit quaerere litora,</l>
<l>Aut sonti fugere urbe,</l>
<l>Risorum procul agmine.</l>
<l>Spectamus miserum busta tribulium</l>
<l>Nequiquam placida sede superstites.</l>
<l>Late Teutonis ardet</l>
<l>Bellonae facibus plaga.</l>
<l>Non uno populos Tisiphone quatit</l>
<l>Flagro. nescio quae contiguus quoque</l>
<pb id='s154' n='150'/>
<l>Nereus fata minatur.</l>
<l>At nos vivimus in diem,</l>
<l>Et dudum spatiis laeta Borussicis</l>
<l>Fervent orgia; ceu foedera siderum</l>
<l>Prisci saecula nostris</l>
<l>Saturni fluerent agris.</l>
<l>Eheu cana Fides, et Pietas vigil,</l>
<l>Et ius, et niveis pulcher honoribus</l>
<l>Candor, nudaque Virtus</l>
<l>Totis exulat oppidis,</l>
<l>Contra Livor iners, atque agiles Doli,</l>
<l>Et Lis, atque Erebo missa calumnia,</l>
<l>Fastus, Vina, Venus, nec</l>
<l>Fuci segnis Iniquitas</l>
<l>Amplis sceptra tenent imperiis. Velut</l>
<l>Recti caeca bidens, cum furit in domos</l>
<l>Atrox Mulciber, et grex</l>
<l>Cum pastore suis migrant</l>
<l>Tectis, ipsa sui ignara, nec audiens</l>
<l>Arcentem, tragico proximat impete</l>
<l>Flammis: sponte perimus,</l>
<l>Et plagas petimus mali.</l>
<l>Dicas. Cimmeriis pectora noctibus,</l>
<l>Aut, <orig reg='quibus'>queis</orig> dura Pharos squaluit, obrui.</l>
<l>Nec poenae tacito nos</l>
<l>Invadunt pede languidos.</l>
<l>Cui tot signa <orig reg='leves'>leveis</orig> undique lucida</l>
<l>Non somnos abigunt, plus Epimenide</l>
<l>Stertit. Quid? Iovis ignes</l>
<l>Tam crebri, lapidosaque</l>
<l>Terris diluvies, et rabidus fragor</l>
<pb id='s155' n='151'/>
<l>Vastae grandinis, an mitia praedicant?</l>
<l>Tum dispendia census</l>
<l>Plorantes querimoniae,</l>
<l>Et qui corda pavor succutit improbus</l>
<l>Causam saepe sui nescius edere,</l>
<l><corr sic='Numiam' resp='transcriber'>Num iam</corr> Numinis iram, et</l>
<l>Praesens supplicium notant?</l>
<l>Non sed cuncta rudem sollicito chelyn,</l>
<l>Quae portenta nocens Sambia tam diu</l>
<l>Tusco cernere vultu,</l>
<l>Et sortem potuit sequi.</l>
<l>Tam miro Lachesis stamina pollice</l>
<l>Numquid rupta viris non, Resipiscite,</l>
<l>Non et matribus</l>
<l>o, inclamat, o Resipiscite?</l>
<l>Ut vitrum, subito quod male provida</l>
<l>Casu dextra necat; vel quasi glandium</l>
<l>Letalis globus ipsas</l>
<l>Bello pervolitet domos,</l>
<l>Fatis cedimus. Ut praecipiti velis,</l>
<l>Dum tuto revoces saltem obitu DEUS</l>
<l>Hic o mitis, o aequus.</l>
<l><corr sic='Non o' resp='printer'>O non</corr> difficilis subi.</l>
<l>Non nos terror Helis, non avidi vices</l>
<l>Tollant Ananiae; non Siloe cadens</l>
<l><orig reg='Sontes'>Sonteis</orig> obruat, aut qui</l>
<l>Ozam perculit impetus.</l>
<l>Felix, quem niveo clausula CONSULI</l>
<l>Par, annis saturum, clarum et honoribus,</l>
<l>Pravo segregat orbe;</l>
<l>Quem non Martia vellicant</l>
<pb id='s156' n='152'/>
<l>Stratum mortifera classica culcitra;</l>
<l>Cui consors thalami festa, vel ultimo</l>
<l>Stirps afflicta nepotum</l>
<l>Claudit lumina munere;</l>
<l>Cuius templa, forum, curiaque, et scholae,</l>
<l>Et tota indoluit funere civitas.</l>
<l>Quoquo terga merentum</l>
<l>Loro pellere cogites,</l>
<l>Summi nos anima robore Flaminis.</l>
<l>Hoc fortes, Stygii vel Colubri minas,</l>
<l>Non cuncti, DEUS, orci</l>
<l>Exhorrescimus agmina.</l>
</lg>
</div3>
<div3 id='KaLB.04.02.11' n='11' type='poem'>
<head>AD MARTINUM WOLDERUM, Cum ipsi decimus Annuarum Contionum Cursus inchoaretur. 
ODE XI.</head>
<lg>
<l>IO Pelasgi! nostra faventibus</l>
<l>Decurrit Argo Carpatium Notis</l>
<l>Aequor; novos, probante CHRISTO</l>
<l>Desuper, ingeminate plausus:</l>
<l>Strepantque votis astra simul novis.</l>
<l>Rursum propinquo se magis ubere</l>
<l>Beata Colchorum celebrant</l>
<l>Litora, sidereusque Phasis.</l>
<l>At te, Sacerdotum inclita gloria.</l>
<l>WOLDERE, grandem navigii sacri</l>
<l>Tenere clavum vult supernus</l>
<l>Rector, Iasoniosque fasceis.</l>
<l>Tu typhis alter mystica sedulus</l>
<l>Pandis sacrorum carbasa dogmatum:</l>
<pb id='s157' n='153'/>
<l><orig reg='Quibus'>Queis</orig> ipse demittit subinde</l>
<l>Propitios DEUS auctor Euros.</l>
<l>Erronearum Syrtibus abditis</l>
<l>Sententiarum, fida, procul, tibi</l>
<l>Casto ratem splendore flectit</l>
<l>Aetherii Cynosura verbi.</l>
<l>Ebraea rectam Crux simulat trabem;</l>
<l>Infracta multo remige cui Fides</l>
<l>Per alta Virtutum laborat</l>
<l>Caerula, <orig reg='difficilesque'>difficileisque</orig> fluctus.</l>
<l>Non hanc Aello dira Cupidinum,</l>
<l>Non blanda Siren carmine subdolo</l>
<l>Fallat Voluptatum, morasve</l>
<l>Nacta piis Echeneis orsis.</l>
<l>Tum vasta iugi monstra tyrannide,</l>
<l>Multoque Circe saeviat Ario</l>
<l>Fallax, et ipse trux cruentis</l>
<l>Hin tonet. Orcus, et hinc procellis:</l>
<l>Nostra supremum dum comitem trabe</l>
<l>Iactemus aequo sidere Caesarem.</l>
<l>Et nauta fidat tunc, et armis</l>
<l>Angelicis comitata puppis.</l>
<l>Est ut fidelem mordeat anchora</l>
<l>Quandoque arenam, non sine mutuo</l>
<l>Precum celeusmate; usque saevos</l>
<l>Ponat hiems inimica fluctus.</l>
<l>Lux ampla Mystarum, urbis honor tuae,</l>
<l>Divine sacri portitor agminis,</l>
<l>Cui sospitando multa dudum</l>
<l>Astra Palaeopolis fatigat:</l>
<l>CURSUS sacratos dum decimus tibi</l>
<l>Instaurat orbis, nostrae iterum tibi</l>
<pb id='s158' n='154'/>
<l><orig reg='Placabiles'>Placabileis</orig> late per auras</l>
<l>Ingeminant, iterumque voces:</l>
<l>Te viribus, te robore amans novo</l>
<l>Obarmet aether. salva tibi trucem</l>
<l>Scyllamque vitet, et Charybdin</l>
<l>Inplacidam, Siculasque fraudeis</l>
<l>Pinus, sequaci longa favonio</l>
<l>Te vectet aura, et sero beatior</l>
<l>Caeli solutum visat olim</l>
<l>Insula, perpetuique portus.</l>
</lg>
</div3>
<div3 id='KaLB.04.02.12' n='12' type='poem'>
<head>AD FRANCISCUM STEINIUM, Obitum Coniugis desideratissimae lugentem. ODE XII.</head>
<lg>
<l>FRustra caducam substruimus polo.</l>
<l>FRANCISCE, sortem; quae, male Daedalis</l>
<l>Innixa fulcris, turbulentam</l>
<l>Desubito glomerat ruinam.</l>
<l>Transcende clari fata Polycratis:</l>
<l>Non te Metellus, non Phrygii sacer</l>
<l>Fluxus Midae, non magna Magni,</l>
<l>Quisquis erat, Latyve, Grayve</l>
<l>Exorsa vincant incolumem Ducis.</l>
<l>Vel luculento sit minor incluti</l>
<l>Flos perpes Augusti nitore:</l>
<l>Num subito prohibere fluctu</l>
<l>Ausis profundum? num volucri rotam</l>
<l>Cursu labantem? Nunc tibi Iulia</l>
<l>Salax parenti, nunc marito</l>
<l>Livia fraude, doloque miteis</l>
<l>Turbabit auras. nunc et iniquior</l>
<pb id='s159' n='155'/>
<l>Horrescet irae, nunc violentiae</l>
<l>Hostilis Austher; nunc Lycambeum</l>
<l>Exacuens mala lingua dentem.</l>
<l>Sum et patentes excidiis opes;</l>
<l>Et rapta, diro pectora funere</l>
<l>Thesea, cognataeque mortes,</l>
<l>Quaeque domum temerare certis</l>
<l>Gaudent procellis, mille pericula.</l>
<l>Quid glorieris, Gyge beatior.</l>
<l>Audisse vulgo, <corr sic='Porridisve' resp='printer'>Proridisve</corr></l>
<l>Hactenus eiaculasse vota,</l>
<l>FRANCISCE, telo: tam fera Cynthium</l>
<l>Si tristat ipso grando meridie.</l>
<l>Et nix, et imber, noxque turbis</l>
<l>Odrysii properata caeli?</l>
<l>Te dulcis eheu! dum viduat toro</l>
<l>Coniunx, venusti quam decuit nitor</l>
<l>Oris, verecundique mores,</l>
<l>Et viridi genuina cornu</l>
<l>Rerum facultas: tota furentium</l>
<l>Praesto malorum creditur Ilias,</l>
<l>Et tota Phoebi blandioris</l>
<l>Gratia disperiisse caelo.</l>
<l>Fati sed altam spe meliusculi</l>
<l>Durato mentem, Forte serenior</l>
<l>Cras ibit ortus: nubilisque</l>
<l>Purior annuet axe Titan.</l>
</lg>
</div3>
<div3 id='KaLB.04.02.13' n='13' type='poem'>
<head>Cum in via Francefurtana spoliatus a praedonibus esset Auctor. 
ODE XIII.</head>
<pb id='s160' n='156'/>
<lg>
<l>FAcesse risu, Diogenes, eo</l>
<l>Implumis en nunc et bipes, arduo</l>
<l>Patrocinaturus Platoni:</l>
<l>Cur vegetus mutilatur ales?</l>
<l>Humanitatis quid mihi nam deest;</l>
<l>Utcumque cessit pileus, et toga,</l>
<l>Et se renudavit cothurno</l>
<l>Pes tenuique cista censu?</l>
<l>Capta Priene, salva Bias, io!</l>
<l>Fert cuncta secum. nil queritur sui,</l>
<l>Nil Stilpo,Demetri, perisse,</l>
<l>Cuncta licet periisse dicas.</l>
<l>Fluxae ruinam non Megarae fleo.</l>
<l>Iamque et Rhodensi schemata litore</l>
<l>Descripta cerno: humana se vestigia</l>
<l>(non socii videtis?)</l>
<l>Praebent videri. Quaerite, quaerite</l>
<l>Cives (Aristippi hoc monitum novi est)</l>
<l>Possessionem, naufrago quae</l>
<l>Cum domino queat enatare.</l>
</lg>
</div3>
<div3 id='KaLB.04.02.14' n='14' type='poem'>
<head>AD CHRISTOPHORUM <corr sic='SCROEDERUM' resp='printer'>SCHROEDERUM</corr>. Contentum se esse munere scholastico. ODE XIV.</head>
<lg>
<l>ME si, Threicio sepositum throno.</l>
<l>Damnarunt Clario sidera pulvere,</l>
<l>Et claris vacuis sedibus otii,</l>
<l>Cur Divos lacerem bonos?</l>
<l>Num rebus patriae consuluit minus,</l>
<l>Qui, fulgente procul limine curiae,</l>
<l>Multos consiliis reddit idoneos.</l>
<l>Et curis faciles piis?</l>
<pb id='s161' n='157'/>
<l>Hoc lenocinio non male Graius</l>
<l>Olim complacuit iam sibi Socrates;</l>
<l>Cui scindens acuit, ipsa secans minus,</l>
<l>Ferrum cos Sipyleia.</l>
<l>At non, si populo despicimur, DEO</l>
<l>Iuxta despicimur, cuius imaginem</l>
<l>Augusti gerimus. iura Quiritibus</l>
<l>Sueti reddere cernuis.</l>
<l>Cur optem, solii culmina Persici</l>
<l>Pressans, arboreos pangere surculos?</l>
<l>Cur Lydum platani depeream decus?</l>
<l>Sunt et Cecropii mihi,</l>
<l><orig reg='Quibus'>Queis</orig> <corr sic='culter' resp='printer'>cultor</corr> relever sedulus, hortuli;</l>
<l>Quos non Alcinoi, aut Hesperidum nemus,</l>
<l>Aut olim aetheriis culta Semiramis</l>
<l>Excellat viridariis.</l>
<l>Hinc tandem locuples Oleniis boni</l>
<l>Se fundat solidi copia cornibus,</l>
<l>Qua Rex, et lepidi, non sine iubilis,</l>
<l>Possint plaudere Dardani.</l>
<l>Quod si celsa iuvet findere nubila,</l>
<l>Ceu quondam volucri Bellerophon equo,</l>
<l>In calcar rapidis et decus, et pudor</l>
<l>Castus serviet hinnulis.</l>
<l>Hinc nec Gorgoneae, quas subigas, minae,</l>
<l>Nec deerit Lyciis bellua vultibus</l>
<l>Aut, quam Palladiis artibus horrido</l>
<l>Serves Andromeden iugo.</l>
<l>Sunt et Stymphaliis monstra recessibus,</l>
<l>Antaeusque ferox, hydraque pertinax;</l>
<pb id='s162' n='158'/>
<l>Elaeisque patent limina sordibus;</l>
<l>Ossaeique tument iugis.</l>
<l><sic corr='Fratres'>Frarres</sic> Thessalicis, unde parabilis.</l>
<l>Surgat laureolae splendor, et inclitis</l>
<l>Astris alterius luceat Herculis</l>
<l>Sidus perpetua face.</l>
<l>Hanc, SCHROEDERE, totam Maeonius senex;</l>
<l>Hanc et Pythagoras torsit, et acrium</l>
<l>Ingens ordo Virum, quos rutilis vehit</l>
<l>Caelo Fama iugalibus.</l>
<l>Quid cras fata parent, fluctibus Africi</l>
<l>Cernant Ioniis. hoc nitida mihi</l>
<l>Demulcet faciem lampade Cynthius.</l>
<l>Non tesquis ideo procul</l>
<l>Abscondar Libycis; aut faciam miser</l>
<l>Furi Mercurio. non avidum stipis</l>
<l>Me Bellona suae; non siculo canat</l>
<l>Me Brontes socium specu.</l>
</lg>
</div3>
<div3 id='KaLB.04.02.15' n='15' type='poem'>
<head>In funere LEVINI POUCHENII Th. D. Ecloge Lyrica. ODE XV.</head>
<lg>
<l>BOrussa mens est visere pascua,</l>
<l>Qua Bregelani pinguia litoris</l>
<l>Devota CHRISTO turba tondet.</l>
<l>Musa, pium comitare Vatem</l>
<l>Et iam serenum dux Nepheleius</l>
<l>Cessit iuvenco Sidonio polum,</l>
<l>Ridentque Maio Sole campi:</l>
<l>Picta super iuvat arva ductos</l>
<pb id='s163' n='159'/>
<l>Lustrare coetus. Ut Siculis canit</l>
<l>Iessaea cannis fistula dulcius,</l>
<l>Nec taedet Ascraeas avenas</l>
<l>Isacio variare cantu!</l>
<l>Sed heu! quis eheu! Squalor habet gregem?</l>
<l>Quo laeta pulchri ruris Orione</l>
<l>Turbantur, aut desaevientum</l>
<l>Inplacidis Hyadum procellis?</l>
<l>Non iste nuper, non numerus tulit,</l>
<l>Non ordo sacrum, non species, gregem.</l>
<l>Quae dira fatorum ruina</l>
<l>Sambiacos viduavit agros?</l>
<l>Nam qui Britanno Mars pecori furit,</l>
<l>Tam delicato proh! pecori licet;</l>
<l>Qui Teutonum, Tuscove, nostris</l>
<l>Exulat, exulat hinc viretis.</l>
<l>Ergo rigenti culta Pales solo,</l>
<l>Et Pan, et omnis Nereidum chorus</l>
<l>Cessit. Vides, ut ipsa triste</l>
<l>Fraga micent, cythisique molles.</l>
<l>Nec vivus erret per violas honor!</l>
<l>Maerent et ipsi, qua socio Chronus</l>
<l>Delabitur gressu, magistri,</l>
<l>Et calami siluere maesti.</l>
<l>Heu spissa terrae funera, duplicemque</l>
<l>In damna Parcam! Magne, iaces; iaces,</l>
<l>Eheu! MENALCA magne, et una</l>
<l>Ossa latent, animique tumba,</l>
<l>Non acriori Thariades nepos</l>
<l>Virtute campis excubuit Syris;</l>
<pb id='s164' n='160'/>
<l>Non qui Palestinis leonum</l>
<l>Depulerat fera monstra caulis.</l>
<l>Haec corda Tarsi magnanimum ducem,</l>
<l>Haec asperarunt Abiaden, suo</l>
<l>Ausum fateri incesta Regi</l>
<l>Vincula, concubitusque foedos.</l>
<l>Illum sed, annis <orig reg='hic'>heic</orig> saturum suis,</l>
<l>Amoeniori nunc alibi solo</l>
<l><orig reg='Dulces'>Dulceis</orig> per herbas mulcet Aevum.</l>
<l>Qua veteres reputate Menseis,</l>
<l>Annosque et Horas, et volucres Dies</l>
<l>Doctum remensis in topiariis,</l>
<l>Et saeculorum gaudet olim</l>
<l><orig reg='Difficiles'>Difficileis</orig> relevare curas.</l>
<l>Te flemus una, rapte gregi tuo,</l>
<l>Insignis ALCON. heu Lachesin trucem!</l>
<l>Vix tu MENALCAE sumpseras praegrande</l>
<l>pedum <orig reg='parilesque'>parileisque</orig> coetus</l>
<l>Orbos ad herbas ducere coeperas,</l>
<l>Reciproco cum nos oneras rogo,</l>
<l><orig reg='Tristesque'>Tristeisque</orig> planctus, et querelas,</l>
<l>Et riguos renovas dolores.</l>
<l>Ergo recenti vastitio putres</l>
<l>Foedantur agri, et triste iterum vagis</l>
<l>Nutant bidentibus feroci</l>
<l>Instabiles Borea myricae</l>
<l>Quis o quis almis ambrosiam gregi</l>
<l>Instauret agris? Davidicae quis o</l>
<l>Refectionis, nectarisque</l>
<l>Siderei reserabit amneis?</l>
<l>Quis <orig reg='funerales'>funeraleis</orig> anticipet lupos,</l>
<l>Vafrasque hyaenas? Reddite, reddite</l>
<pb id='s165' n='161'/>
<l>Desueta cordatum sepulcra</l>
<l>Ambrosium, solidosque vultus</l>
<l>Ad saeva magni crimina Caesaris.</l>
<l>Non frustra opaco nam coeunt polo</l>
<l>Terrente nimbi, nubilisque</l>
<l>Turbinibus temeratur aether.</l>
<l>Late Libyssis horruerunt feris,</l>
<l>Et triste campi discidium timent.</l>
<l>Coite, Pastores, ratisque</l>
<l>Praesidiis geminate curas.</l>
<l>Absiste cantu Maenalio, Dea,</l>
<l>Quem blanda curent gramina Tityro.</l>
<l>Tu <orig reg='dulciores'>dulcioreis</orig> plectra quondam</l>
<l>Ad numeros Venusina tende.</l>
</lg>
</div3>
<div3 id='KaLB.04.02.16' n='16' type='poem'>
<head>AD MICHAELEM GORLOVIUM. Rectorem novum 
ODE XVI.</head>
<lg>
<l>O Quanta moles imminet artubus</l>
<l>Ultro, MICHAEL, capta tuis! Subi</l>
<l>Renatus Alcides ademptas</l>
<l>Marmarico remoras Atlanti;</l>
<l>Aut Martis acer pullus, inhospitos;</l>
<l>Ferro fatiga magnanimo Scythas.</l>
<l>Multa <orig reg='Chimaeram'>Chimeram</orig>: vince lucta</l>
<l>Thesea, funereumque tauro</l>
<l>Solum Milonem: Sisyphii pete</l>
<l>Momenta saxi: mitius et time</l>
<l>Pondus. Quod olim de sepulcri,</l>
<l>Imperiique viis Neocle</l>
<l>Satus monebat, concipe. nam datis</l>
<l>Et tu gubernas pectora fascibus,</l>
<pb id='s166' n='162'/>
<l>Quovis Tribunorum rebelli</l>
<l>Agmina seditiosiora.</l>
<l>Non tot refudit corpora saepticeps</l>
<l>Lernae dolosis hydra paludibus;</l>
<l>Non tantus Augiae inquinarat</l>
<l>Saepta situs, stabulumque squalor:</l>
<l>Quantum fugabis mentibus, Hercule</l>
<l>Plus hic onustus. Crevit iniquitas,</l>
<l>Ascraea quam fert corde pubes,</l>
<l>Degenerum vitio dierum.</l>
<l>Sed tu cor altum robore ferreo</l>
<l>Muni. trucida saeva proterviae</l>
<l>Portenta segnis. sterne tinctam</l>
<l>Gorgoneo segetem veneno,</l>
<l>Perseus honorus; progenera tibi</l>
<l>Docto citatos alite Pegasos:</l>
<l>Aut alter Orpheus suave leni</l>
<l>Saxa, feras, nemorumque tractus.</l>
</lg>
</div3>
<div3 id='KaLB.04.02.17' n='17' type='poem'>
<head>In iuventute laborandum. Decantata sub Actum Progymnasmaticum, 
ODE XVII.</head>
<lg>
<l>DUm vigent almae Cereris benigno</l>
<l>Rura proventu, tumuitque Liber,</l>
<l>Colligit sollers alitura brumam</l>
<l>Munera cultor.</l>
<l>Aemulaturae rigidi Decembris</l>
<l>Desides horas, tacitum senectae,</l>
<l>Dum, puer, floret iuvenilis aetas,</l>
<l>Quaere levamen.</l>
<l>Flebit hibernos caritura soles,</l>
<l>Sirio languens strepitu, cicada,</l>
<pb id='s167' n='163'/>
<l>Quando formicae sua providenti</l>
<l>Suppetet esca.</l>
<l>Avolant anni, reditumque primi</l>
<l>Nesciunt menses: animum, rogato</l>
<l>Caelitum nutu, modo profuturis</l>
<l>Instrue donis.</l>
</lg>
</div3>
<div3 id='KaLB.04.02.18' n='18' type='poem'>
<head>AD DANIELEM THERONDAM, Novum Suebusinorum Consulem. 
ODE XVIII.</head>
<lg>
<l>VOtone primum sollicito chelyn:</l>
<l>An vulnus edo, Pieri, mutuum?</l>
<l>Qualis nigrantem sospitator</l>
<l>Ausonius subiit cavernam,</l>
<l>Qua foeda Romam corripuit lues:</l>
<l>Aut qualis, atram Regulus in necem</l>
<l>Certus, paterna pro salute,</l>
<l>Sidonias repetivit arces:</l>
<l>Se damna frangens publica devovet</l>
<l>Noster THERONDAS. Non veteres pium</l>
<l>Terrent rogi; non qui fatiscens</l>
<l>Proximus officium resignat</l>
<l>Curis PHILEMON; non MILIUS truci</l>
<l>Globo peractus; non MACRO curiam,</l>
<l>Mundumque <corr sic='linques' resp='printer'>linquens</corr> fessus; et qui</l>
<l>Sorte pari, studioque nostrae</l>
<l>Raptus iuventae, demeritus PARENS.</l>
<l>Heu fata rerum! Non aliquam bonus</l>
<l>Tu gestiisti nos corollam</l>
<l>Pierio sitiisse clivo;</l>
<l>Non, <orig reg='care'>chare</orig>, primam nos, GENITOR, rudem</l>
<l>Vibrasse circi gramine Thespii,</l>
<pb id='s168' n='164'/>
<l>Hic quo latenti voce sollers</l>
<l>Flabra dabas, monituque flammae</l>
<l>Vix lustra nostrum ver tulerat duo,</l>
<l>Tentare flexus cum Latios rudi</l>
<l>Coepi labello: iam furor te</l>
<l>Martius hoc abolevit aevo.</l>
<l>Si serus undas, Phoebe pater, tuas</l>
<l>Arsi sititor, multaque iam mihi</l>
<l>Praerepta fletur laurus, ortumque</l>
<l>Aoniis diadema castris:</l>
<l>Nostri sepultum mitius increpa</l>
<l>Gelu veterni. Non ego sordidam</l>
<l>Irrepsisse tellurem, aut corusci</l>
<l>Caerula deservisse regni,</l>
<l>Vulgique natus plaudere tramitem;</l>
<l>Ni sortis obstet dira malignitas,</l>
<l>Ignemque Bellonae decorum</l>
<l>Sopierint rabidae tumultus.</l>
<l>Quicumque fontis, Castalii tamen</l>
<l>Suprema tinxit labra liquor, malis</l>
<l>Hunc patriis, et lacrimandae</l>
<l>Debeo Teutonidos ruinae.</l>
<l>Rara quot eheu! depulit indole</l>
<l>Furens Enyo pectora, et ultimam</l>
<l>Terris superfudit cruentis</l>
<l>Barbariem, Furiasque tristi</l>
<l>Motas averno! Quid pavidis bona</l>
<l>Direpta cistis, quid Cereris domos</l>
<l>Vastas, et urbeis, et propulsis</l>
<l>Ingemimus pigra tecta turbis?</l>
<l>Ploremus udo damna Aganippidum</l>
<l>Vultu ministrasque Eumenides mali.</l>
<pb id='s169' n='165'/>
<l>Et <orig reg='milleformes'>milleformeis</orig> orbe cultas</l>
<l>Lativago scelerum catervas.</l>
<l>Haec vera lenti foenora classici.</l>
<l>Hinc nulla porro lucida lux piis:</l>
<l>Nubemque saecli turpis una</l>
<l>Discupimus superare nocte.</l>
<l>Quam grande dicam, fascibus <corr sic='hinconus' resp='transcriber'>hinc onus</corr></l>
<l><corr sic='Succressit' resp='printer'>Succrescit</corr> amplis? Scilicet ut Iovis</l>
<l>Flammata vulgo dextra turreis:</l>
<l>Sic mala publica praesidentes</l>
<l>Urgent dynastas. O niveis ubi</l>
<l>Pax alma nostras, o iterum rotis</l>
<l>Intrabit oras! o renati</l>
<l>Tempora, laetitiamque Recti,</l>
<l>Et restitutos orbe <corr sic='Novensisum'>Novensilum</corr></l>
<l>Cultus sororum! Tu tamen, o domus</l>
<l>Ingens decus, fulcrumque nostrae,</l>
<l>Terrifici rabiem, THERONDA,</l>
<l>Infractus aevi temnis, et oppidi</l>
<l>Sumis secures, vix animam gravi</l>
<l>Plaga trahentis. Sic salutem</l>
<l>Frigidulo bene cautus aegro</l>
<l>Spondet Machaon. sic pelagi minas</l>
<l>Arcet magister robore naufrago</l>
<l>Fidus, nec iratas perire</l>
<l>Posse ratem putat inter undas,</l>
<l>Heu lucis umbram vix aliquam tuae,</l>
<l>Prisci et cadaver flebile corporis!</l>
<l>Heu luctuosos, dulce, pulchri,</l>
<l>SUEBUSIUM, cineres vigoris!</l>
<l>Felix, nec una dignus adorea,</l>
<l>Cui tanta tecum non animum mala,</l>
<pb id='s170' n='166'/>
<l>Qua possit, AFFINIS, iuvandi</l>
<l>Deminuunt, patriisque praestant</l>
<l>Sperare rebus! Nempe potentibus</l>
<l>Cessisse fatis, nec populi rei,</l>
<l>Sibique defuisse, certa</l>
<l>Semper, et indubitata palma est.</l>
<l>Quod si levandae munere patriae</l>
<l>Explere fluxas eveniat vices,</l>
<l>O inde quantum laudis uber!</l>
<l>Vivet humo peritura numquam</l>
<l>Pulchre cadentis fama Leonidae;</l>
<l>Non ulla Codrum, non Decios premet</l>
<l>Aetas: nec obscuro recessu</l>
<l>Nomina clara latent Philaeni.</l>
</lg>
</div3>
<div3 id='KaLB.04.02.19' n='19' type='poem'>
<head>In funere HARTVICI WICHELMANNI, Rect. Palaeop.
ODE XIX.</head>
<lg>
<l>QUae fluxa nostram fata rotant scholam!</l>
<l>Non tot colorum monstra chamaeleon</l>
<l>Mentitur: aut saxis <corr sic='adhaerent' resp='printer'>adhaerens</corr></l>
<l><corr sic='Prolypus' resp='printer'>Polypus</corr>, insidiantis astum</l>
<l>Cum vitat hami, blandave funera</l>
<l>Cudit tyrannus squamigero gregi.</l>
<l>Non lubrico magis reflexa</l>
<l>Euboicum pede turbat aequor</l>
<l>Tethys, caducae sedula Cynthiae:</l>
<l>Pluresve vates Carpatius plicat</l>
<l>Captus figuras. Quaeque certis</l>
<pb id='s171' n='167'/>
<l>Si scatuere vices periclis</l>
<l>Subinde, rerum fluctuat et salus</l>
<l>Mutando: <orig reg='quibus'>queis</orig> nam Delie, noxiis</l>
<l>Tantas in iras isse gentem</l>
<l>Pegasidum perhibebo, nostro</l>
<l>Torvam Lyceo? Dilve, dilve,</l>
<l>Phoebea pubes, pestiferum nefas:</l>
<l>Seu te gravis turpat veternus</l>
<l>Desidiae: vitiisve pronos</l>
<l>Adorta Divos, supplicium luis:</l>
<l>Seu vana lusco gloria pectori</l>
<l>Insedit, incertoque pravum</l>
<l>Cum Phaetonte volas Olympo.</l>
<l>Nam quae fideli spes toties alet</l>
<l>Orbam magistro? Squalet ager, feris</l>
<l>Obsessus hinc et inde dumis,</l>
<l>Assidui quoties fatiscit</l>
<l>Ferrum coloni. Non gravibus Notis</l>
<l><orig reg='Syrtes'>Syrteis</orig> inerrat, praeside, naufragas,</l>
<l>Nudata puppis: desitisque</l>
<l>Larga furit fera saeva saeptis.</l>
<l>O quae tenellos dextera conserat</l>
<l>Constantiori pollice surculos?</l>
<l>Quae certior dein cura plantas</l>
<l>Aoniis riget in viretis?</l>
<l>Sed et venustis pergit amoribus</l>
<l>Adversa Clotho; nec rata denuo</l>
<l>Plangit Dione vincla, bustisque</l>
<l>Idalias obiisse flammas.</l>
<l>Hostile tandem dissidium, graves,</l>
<l>Sopite, Divae: et serior Atropos</l>
<pb id='s172' n='168'/>
<l>Musam gravet, <orig reg='mitesque'>miteisque</orig> nostris</l>
<l>Et Venerem, Charitesque regnis.</l>
</lg>
</div3>
<div3 id='KaLB.04.02.20' n='20' type='poem'>
<head>EUCHARISTICON MARTI, Cum post direptionem Francofurtanam reculas suas, quas illic reliquerat, salvas <corr sic='recipisset' resp='printer'>recepisset</corr> Auctor. 
ODE XX.</head>
<lg>
<l>NOn omnis lepidum damnat Apollinem</l>
<l>Bellator gladio fulmineo Deus.</l>
<l>Sunt et cum tenera gente Novensilum</l>
<l>Bellonae placidi <sic corr='seminia'>seinina</sic> foederis:</l>
<l>Nec Vati nocuit Vandalicus furor.</l>
<l>Ipsum me melior <corr sic='saguineo' resp='transcriber'>sanguineo</corr> reae</l>
<l>Urbis diluvio <corr sic='paerripuit' resp='transcriber'>praeripuit</corr> dies:</l>
<l>Nunc et, funereo turbine sospites</l>
<l>Census en! reditum solliciti parant.</l>
<l>Quae vos, deliciae et cura, libri, mea,</l>
<l>Quae mens, quisve pavor, dicite, perculit,</l>
<l>Cum circum aerisono fulmine detonans</l>
<l>Vestris ingrueret copia sedibus,</l>
<l>Et <orig reg='turres'>turreis</orig> quaterent igniferi globi,</l>
<l>Passim succiduis verticibus leveis?</l>
<l>Num quondam streperis gliscere machinis,</l>
<l>Calcarive truci rore cadaverum,</l>
<l>Aut sparsim Zephyris lene iocantibus</l>
<l>Ludi sub liquida nube timor fuit?</l>
<l>Heu spes egregii lubrica nominis!</l>
<l>Ut crebram studio perpete Cynthiam</l>
<l>Ridet praecipites hora rotans vices!</l>
<l>Iam tunc Aoniae munia Pallados,</l>
<pb id='s173' n='169'/>
<l>Et cultum Dominae vertere mens fuit.</l>
<l>Me Tuscus litui clangor, et horridis</l>
<l>Pellexere rudem tympana cantibus.</l>
<l>Me plumbo reboans canna volatili,</l>
<l>Et fulgur gladii nobile Norici,</l>
<l>Atque undata aquilis signa ferocibus:</l>
<l>Non iuvit lyra, non Appula carmina.</l>
<l>Nunc Musae tenues, nunc Heliconia,</l>
<l>Dixi, Cirrha vale. Bistonius mihi</l>
<l>Versat corda pater: non mage Cynthius.</l>
<l>Parnassum Bavaro prodigo pulvere,</l>
<l>Et Rheno Clarios armigero lacus.</l>
<l>Hic sistat cheliis, et fistula gramine</l>
<l>Stat <orig reg='dulces'>dulceis</orig> alio quaerere laureas.</l>
<l>Risit vota Deus flammea belliger:</l>
<l>Nec firmum satis ad proelia providens,</l>
<l>Iussit Pierio parcere nomini.</l>
<l>HInc seu <corr sic='Threcii' resp='printer'>Threicii</corr> munera te lupi,</l>
<l>Seu verres Venedae glandis opimior,</l>
<l>Aut placat sonipes Sarmatico ferox</l>
<l>Cultu grata cadet, MARS, tibi victimae</l>
</lg>
</div3>
<div3 id='KaLB.04.02.21' n='21' type='poem'>
<head>CURTIUS, Sive AMOR PATRIAE. ODE XXI.</head>
<lg>
<l>ATqui nec aurum Dardana moenia,</l>
<l>Nec prodigarum iactus inaurium,</l>
<l>Non omnis aggestus saburrae,</l>
<l>Salva dabit, stygiaeque rictum</l>
<pb id='s174' n='170'/>
<l>Claudet mephitis. tollite flammea,</l>
<l>Nurus Latinae, et fulva monilium,</l>
<l>Calanticasque byssinas, et</l>
<l>Barbarici radios elenchi.</l>
<l>Non hoc charybdis se tegat aggere.</l>
<l>Virtute quisquis Romulea dicet</l>
<l>Se PATRIAE, Romam vetabit</l>
<l>Interitu. Sacer ista Vates</l>
<l>Respondet <corr sic='antro' resp='transcriber'>anrro</corr>. PATRIA, PATRIA</l>
<l>Quavis. Quirites, anterior fide</l>
<l>Se nemo, quisquis hanc amemus:</l>
<l>Sospes erit. sacer omnis esto</l>
<l>Huic principalis consilii vigor;</l>
<l>Huic dextra fortis; nervus huic opum:</l>
<l>Huic mentium nexus, et ipse,</l>
<l>Re dubia, sacer esto sanguis.</l>
<l>Qui clara grato nomina pulveri</l>
<l>Inscribat, udi non cumulo Iovis,</l>
<l>Non turbinum delenda rixis,</l>
<l>Aut senio viridantis aevi.</l>
<l>Tunc Scipionis se gladio liget</l>
<l>Iurata pubes, nec ferus Hannibal,</l>
<l>Cannaeque tristes spem decoram</l>
<l>Comminuant inopis Quirini.</l>
<l>Tunc et virili tempora Coclite;</l>
<l>Tunc Scaevolarum nominibus recens</l>
<l>Triumphet aetas. iam renasci</l>
<l>Et Decios, lepidasque Codri</l>
<l>Adverto liteis. iam reducem pigro</l>
<l>Se sistit Orco Brutus, et inclitis</l>
<l>Retro stygem fossis Phileni</l>
<pb id='s175' n='171'/>
<l>Nant patrios cumulare fines.</l>
<l>Cur otioso Ditis hiantia</l>
<l>Metamur obtutu attia, dum truceis</l>
<l>Exhalet omnis Styx cicutas,</l>
<l>Et pyra tota sit una Roma?</l>
<l>Quid cuncta pendes reddere patriae,</l>
<l>Cui cuncta debes? En Phlegethon novo</l>
<l>Dehiscit antro, spissiorque</l>
<l>Se glomerat revolutus aer</l>
<l>Spurcis cavernis, totaque turpibus</l>
<l>Nudatur auris Eumenidum domus!</l>
<l>Accingere, o quicumque pubis</l>
<l>Romuleae meruisse pulchro</l>
<l>Aeterna saltu nomina discupis:</l>
<l>Accingere; altos et sepeli specus.</l>
<l>Res usque VIRTUS una nostras</l>
<l>Incolumes stitit: usque sistet.</l>
<l>Sic fatur omnis <corr sic='Pontificumque' resp='printer'>Pontificum</corr> cohors,</l>
<l>Suasisque prudens Aegeriae Numa!</l>
<l>Sic ipse concussis remugit</l>
<l>Vaticinans adytis Apollo.</l>
<l>Non omnis odit res Italas tamen</l>
<l>Deus. Secundis euge caloribus,</l>
<l>Hoc macte vultu, MARCE, et ausis</l>
<l>Inpavidis! Nec avita iam dum</l>
<l>Virtus ab oris exulat Ausonum.</l>
<l>Gliscit iuventae plurima cordibus</l>
<l>Vis Troicae, nec ille Martis</l>
<l>In sobole vigor exolevit.</l>
<l>Frustra triumphum, Tartara, plauditis;</l>
<l>Frustra, parato in funera CURTIO.</l>
<pb id='s176' n='172'/>
<l>Cessent Averni monstra, et atris</l>
<l>Tisiphone nebulis. Videtis?</l>
<l>Sensim nocentes ut coeunt specus!</l>
<l>Nosque et decora fruge superstites,</l>
<l>Florumque Vindicem beatum</l>
<l>Missilium tumulamus imbre.</l>
</lg>
</div3>
<div3 id='KaLB.04.02.22' n='22' type='poem'>
<head>AD VALENTINUM LYPANDRUM, exteros aditurum, ODE XXII.</head>
<lg>
<l>CErnis frequenti fervere Sarmata</l>
<l>Nostras tabernas. litora Bregelae</l>
<l>Mordent catervatim Britannae,</l>
<l>Et Batavae, Litavaeque pinus.</l>
<l>Merces <corr sic='aderat' resp='printer'>adaerat</corr> Russia patrias,</l>
<l>Quaeritque Prussas. institor advena</l>
<l>Lucrum colono fert: hic illi;</l>
<l>Et placita vice nundinalem</l>
<l>Fortuna plebi mercurium rotat.</l>
<l>Flammat remotas Diva Pecunia</l>
<l><orig reg='Gentes'>Genteis</orig> in oras, ultimoque</l>
<l>Divitiae sitiuntur axe.</l>
<l>Et quaestuosae merx sapientiae</l>
<l>Nesciret orbis pulchra negotia,</l>
<l>Damnata nativis latebris,</l>
<l>Aut tenui religata fundo?</l>
<l>Non hic VALENTINE, est animus tibi</l>
<l>Non hic, in urbes dum ruis exteras,</l>
<l><orig reg='Carumque'>Carumque</orig> tecum pignus aufers.</l>
<l>Dissimili sua dona terris</l>
<pb id='s177' n='173'/>
<l>Natura promit munificentia.</l>
<l>Non omnis Indum mittit ebur plaga;</l>
<l>Non omnis humorem Falernum,</l>
<l>Aut Arabum sata tura campis.</l>
<l>Et quae Borussae succina <corr sic='Thetyos' resp='transcriber'>Tethyos</corr></l>
<l>Ripas inaurant, haud alibi legas.</l>
<l>Mercator audax omne mundo</l>
<l>Dividit. Est etiam Minervae</l>
<l>Latum per orbem dulce negotium:</l>
<l>Gaudetque multo cardine perfici.</l>
<l>Sollers Ulyssem non beavit</l>
<l>Calliditas Ithacos per agros,</l>
<l>Quaesita longe. Quos tumulo Ducum,</l>
<l>Sophumque seri praeripiunt dies,</l>
<l>Non una tellus educavit.</l>
<l>Si Tyrias numerosus arceis</l>
<l>Accurrit emptor: non minus Attici</l>
<l><corr sic='Portis alumnus' resp='printer'>Portus alumnos</corr> Palladis inclitae</l>
<l>TRaxere crebros. si vigentis</l>
<l>Assiduus fora nundinator</l>
<l>Quocumque mundo visitat Amstelae:</l>
<l>Et Leida doctis emporiis patet,</l>
<l>Quaestuque flagrantem doceri</l>
<l>Allicit Aonio iuventam.</l>
<l>Huc ipse lucro te quoque nobili,</l>
<l>LYPANDRE, didis, quemque vehis comes,</l>
<l>KALCKSTEINIUM formas in auri</l>
<l>Vindicias <sic>preotiosioris</sic>.</l>
<l>Non vos inertis sordidior fames</l>
<l>Urget metalli, quod locuples Tagi,</l>
<pb id='s178' n='174'/>
<l>Aut ditis Hermi ripa volvit.</l>
<l>Mentis opes, et acumen apti</l>
<l>Sensus sititis, vix patriis emi</l>
<l>Gaudens in oris. Hinc per inhospiti</l>
<l><orig reg='Grandes'>Grandeis</orig> salis, Vestaeque tractus</l>
<l>Tenditis. hic per aquosa Cimbrum</l>
<l>Deducit ardor vos habitacula,</l>
<l>Clarosque Belgas, et sacra Lyliis,</l>
<l>Sceptroque submitti Britanno</l>
<l>Nata iubet <corr sic='soperare' resp='printer'>superare</corr> regna.</l>
<l>Si vestra digno fomite pectora</l>
<l>Gliscunt, et omni tutior aethere</l>
<l>Candor pererrat, destinatum</l>
<l>Ite bonis avibus per Orbem.</l>
</lg>
</div3>
<div3 id='KaLB.04.02.23' n='23' type='poem'>
<head>In Actum Oratorium. DE PAEDIA ALEXANDRI MAGNI. 
ODE XXIII.</head>
<lg>
<l>QUam grande reges urget onus! cui</l>
<l>Non par sit alti lator Atlas poli,</l>
<l>Non fortis Alcides, nec ingens</l>
<l>Centimano <corr sic='Briarius' resp='printer'>Briareus</corr> lacerto,</l>
<l>Ni corda Pulchrae dos SAPIENTIAE</l>
<l>Praesens obarmet; ni solida thronum</l>
<l>Firmet fide, saevamque VIRTUS</l>
<l>Dia fuget populo ruinam.</l>
<l>O qui tenellam Principis indolem</l>
<l>Sceptro paratis; seu patrii manent</l>
<l>Vos frena iuris: sive docto</l>
<l>Stringitis imperio secures:</l>
<pb id='s179' n='175'/>
<l>Quali beentur regna potentia,</l>
<l>Putate gnari. Non Getico ferox</l>
<l>Terrore miles; non Iberi</l>
<l>Egressa seges numerum metalli,</l>
<l>Indaeque merces; non Garamas Scythae,</l>
<l>Gangique concors Ister, et ultimae</l>
<l>Non amplius devincta Thulae</l>
<l>Terra vagi locuples Columbi</l>
<l>Gentem secundat sic, velut arduo</l>
<l>Munita cautum pectus acumine,</l>
<l>Iustoque Maiestas honesto.</l>
<l>Pone modum cupidis tropaeis,</l>
<l>PHILIPPE. Non te Persa tumens citet</l>
<l>Ultra, potentis splendide Graeciae</l>
<l>Victor; cruentam cuius iram</l>
<l>Illyrici tremuere reges,</l>
<l>Et Thrax, et acri robore Thessalus,</l>
<l>Fortisque <orig reg='Paeon'>Poeon</orig>. Nescia foederis</l>
<l>Nos fata poscunt, providendum,</l>
<l>Quis <reg orig='Macedûm'>Macedum</reg> dominetur olim</l>
<l>Successor oris; quo duce mobiles</l>
<l>Perstent Triballi; quis domet Atticos</l>
<l>Fastus, Echionisque plebem;</l>
<l>Ipsa cui meditetur Eos</l>
<l>Dives Triumphos. Ecce novum iubar,</l>
<l>Terris obortum! Flecte volubilem</l>
<l>Sollers ALEXANDRI iuventam.</l>
<l>Nescit ab hoc tua fama finem,</l>
</lg>
</div3>
</div2>
<div2 id='KaLB.04.03' n='3' type='book'>
<pb id='s180' n='176'/>
<head>CHRIST. CALDENBACH. LYRICORUM LIBER III. ARMILUSTRIUM SPIRITUALE, Ex Epist. ad Eph. 6. 10. et seqq.</head> 
<div3 id='KaLB.04.03.01' n='1' type='poem'>
<head>Ad Illustrissimum Heroem MAGNUM GABRIELEM DE LA GARDIE, Comitem in Leckoeh etc. Sermae Maiestatis et Regnorum Suediae, Gothiaeque Senatorem, Gubernatorem, Livoniae Generalem etc. 
ODE I.</head>
<lg>
<l>AT non, togatis undique civium</l>
<l>Tandem suorum prosper honoribus,</l>
<l>Et spiritale, quo gravamur,</l>
<l>Deposuit sagulum quieta</l>
<l>Dies in arca. Fluminibus simul</l>
<l>Nos lavit almis, militiae statim</l>
<l>Dux noster auctoravit isti;</l>
<l>Mittere pollicitus, supremo</l>
<l>Cum stamen ictu ruperit Atropos.</l>
<l>Horrenda Paulus classica praecinit,</l>
<l>Heroe sanguis, inclitorum</l>
<l>Lux Comitum, sociate dudum</l>
<l>MAGNIS honoro nomine regibus,</l>
<l>Martisque pullis: et gravibus parat</l>
<l>Armis inermes, ipse monstrans,</l>
<l>Quae rabidum capias in hostem.</l>
<pb id='s181' n='177'/>
<l>Ni taedet, HEROS; en penetralia.</l>
<l>Licet sacrati visere fornicis,</l>
<l>Qua tota servatur supellex</l>
<l>Aetheriis opulenta Telis.</l>
<l>Tantum recluso latius ostio,</l>
<l>En ipse custos expetit hospitem</l>
<l>Laris severi! Gestiunt, ni</l>
<l>Fallor, et ipsa tuis haberi</l>
<l>Suspensa circum, vultibus, et manu,</l>
<l>Ferrique membris Arma potentibus.</l>
<l>Intras honorus ergo, Musa</l>
<l>Exigui comitante Vatis.</l>
<l>Ut sanctus horror corripuit Ducem!</l>
<l>Tarsensis omnem nuncupat ordinem.</l>
<l>Stat ecce praeclarum coruscans</l>
<l>Belligero Cataphractus auro,</l>
<l>Totamque sacri Militis indolem</l>
<l>Late verendis vultibus explicat.</l>
<l>Monstrante condiscunt colosso</l>
<l>Aera suos reverenter usus,</l>
<l>Quaecumque circum se numerant foris.</l>
<l>Non illa Pallas, non Siculo cyclops</l>
<l>Acmone formavit: sed unis</l>
<l>Se fabricata fatentur astris.</l>
<l>Vero tenaci, nec superabili</l>
<l>Tectura lumbos, Cingula classibus</l>
<l>Parere primis, ferreosque</l>
<l>Velle vides solidare cultus.</l>
<l>Non <orig reg='firmiores'>firmioreis</orig> his Telamonius</l>
<l>Gestavit Aiax corpore balteis;</l>
<pb id='s182' n='178'/>
<l>Non cretus Evandro, cruenta</l>
<l><corr sic='Terribiles' resp='printer'>Terribilis</corr> statione Pallas.</l>
<l>Circumdaturae pectora, proximo</l>
<l>Censu trilices se Tunicae locant,</l>
<l>Iusto valentes, et perennis</l>
<l>Impavida gravitate Recti.</l>
<l>Utcumque Perseus, et <corr sic='Thedidos' resp='printer'>Thetidos</corr> puer</l>
<l>Emunierunt inpenetrabili</l>
<l>Et doctor Aeneas, lacertos</l>
<l>Tegmine: nil memoretur istis</l>
<l>Aequale textis. Cernis, ut aeneae</l>
<l>Pendere moles pariete conscio</l>
<l>Circum laborent, His Avernus</l>
<l>Nonne suos, age, ludet ictus,</l>
<l>Si torvus omni surgeret agmine?</l>
<l>Haec calceandis en Hypodemata</l>
<l>Plantis ministrant, tibiasque</l>
<l>Tartareo super ire collo</l>
<l>Impune donant. Quod tribuunt pedi</l>
<l>Pacata Verbi nuntia suppetunt,</l>
<l>Illustre robur. Illa palmam</l>
<l>Potipharis peperere servo</l>
<l>Lucta feroci. his Iosue, et incluta</l>
<l>Tropaea Iobus fixit, et efferens</l>
<l>Apostolorum vis in orbem</l>
<l>Iura novae Solymaea legis.</l>
<l>Quae longa, vultum verte, fidelium</l>
<l>Anciliorum se series novat,</l>
<l>Et acer Umbonum paratus!</l>
<l>Quae <orig reg='Clipeis'>Clypeis</orig> glomerata moles!</l>
<l>haec protegendis est melior piis</l>
<l>Demum suppellex, haec Stygio duci</l>
<pb id='s183' n='179'/>
<l>Formidolosa: sive punctim</l>
<l>Arma lever fera, sive caesim.</l>
<l>Contra quid isthaec, viribus, aut dolo</l>
<l>Decertet, ausit? sunt et <corr sic='Achilliei' resp='printer'>Achillei</corr></l>
<l>Evincere insultus, fabrique</l>
<l>Sedula vafritiem <corr sic='sinonis' resp='printer'>Sinonis</corr>.</l>
<l>Haec ipsa caelesti effigiar super</l>
<l>Incude sollers, et solidat Fides</l>
<l>Cunctos in ictus. Quae sacrato</l>
<l>Ipse DEUS iaculatur ore</l>
<l>Et, verba, fundit, sunt vice mallei.</l>
<l>Vulcaniam Crux materiem DEI,</l>
<l>Clavosque, lanceamque praebet,</l>
<l>Et manicas, scuticaeque nodos.</l>
<l>Post Scuta iam nunc et Galeas vide</l>
<l>Diae Salutis. quos Gladii prope</l>
<l>Mavortiam claudunt coronam</l>
<l>Ancipites. Vibrat ecce promptum</l>
<l>Quam dexter Ensem, Calliope, tuus,</l>
<l>Utrinque, Ductor! Dixeris, huic manum</l>
<l><reg orig='Assuêsse'>Assuesse</reg> pridem: tam coruscat</l>
<l>Aetherium bona dextra Ferrum.</l>
<l>His gestientem deliciis, age</l>
<l>Sed prona MAGNUM nunc COMITEM, procul</l>
<l>Tarsensibus Telis, ad usque</l>
<l>Livoniam comiteris aulam.</l>
</lg>
</div3>
<div3 id='KaLB.04.03.02' n='2' type='poem'>
<head>PAEAN, IESU CHRISTO, Sospitatori gentis <corr sic='hamanae' resp='transcriber'>humanae</corr> unico sacer. ODE II.</head>
<lg>
<l>AT tuis nostrae titulis, IESU,</l>
<l>Gestiant olim citharae, nec amplo</l>
<pb id='s184' n='180'/>
<l>Caesarum cultu <corr sic='tumide' resp='printer'>humidae</corr>, nec almi -</l>
<l>Numine Pindi.</l>
<l>Tu simul sanctae fidibus Camenae</l>
<l>Annuis dici, renuere Cirrham, et</l>
<l>Praesidem Nisae, Tegeaeque sacrum</l>
<l>Dicere civem.</l>
<l>Maior Augusto, Cherubina poscis</l>
<l>Plectra; quae, quamquam Venusina longe, et</l>
<l>Thracios vincant modulos, rudi se</l>
<l>Carmine culpant.</l>
<l>Qua patent vasti speciosa mundi</l>
<l>Regna, praescriptis tibi mille fulgent</l>
<l>Laudibus formae; tibi mille plaudunt</l>
<l>Vocibus ora.</l>
<l>Seu mihi stellae radiant coruscae;</l>
<l>Te memor Stellam celebro Iacobi:</l>
<l>Seu mihi Sol; iustitiae polo tu</l>
<l>Sol mihi luces.</l>
<l>Hospitis Eos simul urget undis</l>
<l>Praepetes ortus; Orientis alto</l>
<l>Te refert, linguae reserans catastam,</l>
<l>Nomine Vates.</l>
<l>Candor aeternae, Speculumque Lucis,</l>
<l>Et sacrum mundi perhibere Lumen;</l>
<l>Ut dies pleno redimit comantem</l>
<l>Lumine mundum.</l>
<l>Roscidi quando maduere campi,</l>
<l>Aut fluunt udo Iove; cum tepentis</l>
<l>Rore te caeli, liquidaque iusti</l>
<l>Comparo Nube.</l>
<l>Angelum pacis, solidique pacti</l>
<l>Angeli signant. DEUS ipse Natum</l>
<pb id='s185' n='181'/>
<l>Prodit, atque in conspicuae sativam.</l>
<l>Icona figurae,</l>
<l>Picta sed terris ubi lustro florum</l>
<l>Templa, Iessaeum radiare germen,</l>
<l>Inter et spinas Cyprium nitere,</l>
<l>Cogito Florem.</l>
<l>Virga, Iessaeis oriunda fibris,</l>
<l>Dulce silvestres adolescis umbras</l>
<l>Inter, aut Vitae genitalis arbor,</l>
<l>Prisca beatum.</l>
<l>Qualis Edeni decoravit hortum:</l>
<l>Aut Rubum flammis simulas amictam</l>
<l>Eminus qualem stupuit recinctus</l>
<l>Ludere Pastor.</l>
<l>Feta Baccheo mihi colle Vitis,</l>
<l>Aut rubes Uvae similis, iugalis</l>
<l>Quam Palestino retulit vireto</l>
<l>Vectis Ebraei.</l>
<l>Unio castae Genitricis alvo,</l>
<l>Rore caelesti generatus, haeres.</l>
<l>Iaspis, et multo sociare gemmis</l>
<l>Igne Smaragdus.</l>
<l>Et Leo campis rugiens, et Agnus</l>
<l>Mitis <orig reg='exsultas'>exsultas</orig>, sociusque Pastor;</l>
<l>Agnus, hirsuti famulo notandus</l>
<l>Indice Mystae.</l>
<l>Obses Isaci, vepre nexus, inter</l>
<l>Ambulas haedos; placitura sacris</l>
<l>Ambulas inter niveos iuvencos</l>
<l>Victima tectis.</l>
<pb id='s186' n='182'/>
<l>Tu cruentandis gemebundus aris</l>
<l>Evolas Turtur medias in auras;</l>
<l>Te solo pressum simul obstupesco</l>
<l>Serpere <corr sic='Vermen' resp='transcriber'>Vermem</corr>.</l>
<l>Caerulis olim simulare nodis</l>
<l>Te potest Prester, per anhela qualem</l>
<l>Tesqua suspendit patulo salubris</l>
<l>Pertica vultu.</l>
<l>Exuli prodes pluvio refusus</l>
<l>Aethere, o Vitae generose Panis;</l>
<l>Praefluis Vitae genialis idem</l>
<l>Litora liquor.</l>
<l>Heic riges ictu baculi datura</l>
<l>Rivulum Rupes; cava pandis illic,</l>
<l>Intonaturis profugae procellis,</l>
<l>Petra columbae:</l>
<l>Vel iaces tutum mediis Asylum</l>
<l>Fluctibus, certae melior salutis</l>
<l>Petra; vel molem Lapis angulari</l>
<l>Pondere fulcis.</l>
<l>Seu reis instat ferus ultor, Ara;</l>
<l>Seu premit fractos inimicus, Arx es;</l>
<l>Seu tument undae, pia findis undas</l>
<l>Foederis Arca.</l>
<l>Indigis plenae vegetum Salutis</l>
<l>Promines Cornu: reserata Vitae</l>
<l>Porta non horres patuisse pusis,</l>
<l>Scalaque Caeli.</l>
<l>Os Patris magnum, liquidumque Verbum;</l>
<l>In libro vitae (Liber ipse Vitae es)</l>
<l>Prima Cadmaeum nota ducis agmen;</l>
<l>Ultima claudis,</l>
<pb id='s187' n='183'/>
<l>Inscio Verum, Via devianti,</l>
<l>Vita defuncto; mel in ore liques</l>
<l>Limpidum, melos resonas in aure,</l>
<l>Dulcis IESU.</l>
<l>Principem pacis, Solymaeque Regem,</l>
<l>Et Ducem Vitae trepidant verendi</l>
<l>Principum fasces, tibi, Doctor idem,</l>
<l>Atque Sacerdos.</l>
<l>Turba praelusit Veterum. futuri</l>
<l>Saeculi Patrem, placitumque Servum</l>
<l>Gaudet Amosi soboles, DEUMque</l>
<l>Psallere fortem.</l>
<l>Te canit natum, Dominumque David,</l>
<l>Frater o noster peramande, Salve.</l>
<l>Noster o salve Medice; o Amice,</l>
<l>Sponseque salve.</l>
<l>Sive pacati Salomon tribunal</l>
<l><orig reg='Exstrui'>Exstrui</orig> regni cupis; ipse Iudex,</l>
<l>Ipse tu praesens eris Advocatus,</l>
<l>Ipseque Testis:</l>
<l>Seu iuvat grandem subiisse Martis</l>
<l>Horridi campum: geminae Gigas substantiae,</l>
<l>fundes Goliathum ovantis</l>
<l>Verbere fundae:</l>
<l>Seu vaga tandem placet ire navi;</l>
<l>Aemulus Noae, gradiere navi,</l>
<l>Quam tibi Verbi Cynosura caeli</l>
<l>Litore sistat.</l>
<l>Est et insuetae Cereris labore</l>
<l>Qui tibi pulchris, Ager, under arvis,</l>
<pb id='s188' n='184'/>
<l>Et, cui praesis Capitis verendo</l>
<l>Nomine, Corpus.</l>
<l>Alteram vitam praeiturus Adam,</l>
<l>Alter e ceto recreare Ionas;</l>
<l>Alter Elias petis astra dux, et</l>
<l>Alter Enochus.</l>
<l>Praevius vitam tibi ponit Abel;</l>
<l>Byssinam candens Aaron tiaram</l>
<l>Te procul fassis operatur aris.</l>
<l>Maior utrumque</l>
<l>Pontifex nescit Solymae parentem,</l>
<l>Et tibi panem typicum litavit.</l>
<l>Mystico dulcem tibi Sara risu</l>
<l>Fundit Isacum.</l>
<l>Et tibi servit peregre Iacobus:</l>
<l>Et salutarem pius intrat augur</l>
<l>Carcerem Ioseph. tibi Samso crudos</l>
<l>Subruit hosteis.</l>
<l>Ipse praesagis iter auder undis</l>
<l>Corniger merso Pharaone Moses;</l>
<l>Ipse metatur Cananaea praepes</l>
<l>Iosua rura.</l>
<l>Si nec agresti Philomela cantu,</l>
<l>CHRISTE, propensas tibi fallit aureis,</l>
<l>Dexter o te non prius allocutis</l>
<l>Annve nervis,</l>
<l>Nescio Phoebi, vaga dona, frondeis.</l>
<l>Ni vetas nostro sonuisse plectro,</l>
<l>Caelica Vatem manet inter astra</l>
<l>Gratia lauru.</l>
</lg>
</div3>
<div3 id='KaLB.04.03.03' n='3' type='poem'>
<pb id='s189' n='185'/>
<head>AD IACOBUM BALDE, S. I. Lyricum insignem, MACIEI AC MACILENTORUM nobilem Encomiasten. 
ODE III.</head>
<lg>
<l>VAtum caballus cesset, honor meri;</l>
<l>Qualem Sophocles exprobret Aeschylos</l>
<l>Nec me senilis lympha musti</l>
<l>Sarmatici, <corr sic='cererisve' resp='printer'>Cererisve</corr> liquor</l>
<l>Coctae phaselo <corr sic='provehar' resp='printer'>provehat</corr> uvida,</l>
<l>Dum viso ripas nobilis ISARAE.</l>
<l>Audire fervens plectra dulce</l>
<l>Corporeos sonitura Maneis.</l>
<l>Vah Ursa quantos Maenalis Arctico</l>
<l>Volvi tuetur desuper aemulos</l>
<l>Caelo! gementis quae moratur</l>
<l>Arctophylax simulacra plaustri!</l>
<l>Nec tesqua tantum prussica bubalus</l>
<l>Ingens oberrat. Littavus aut bison.</l>
<l>Creber per urbicas videri</l>
<l>Mole Damastorea plateas.</l>
<l>Iuvat Boreis ergo Notum plagis</l>
<l>Vertisse blandi munere Pegasi;</l>
<l>Collegiali qua verenda</l>
<l>Fert MACIES nova signa turmae.</l>
<l>BALDAEE, sunt et feminei chori,</l>
<l>Quas sumen, ampullae, immodicum gravat.</l>
<l>Has Zona si fors metiatur</l>
<l>Publica, qualis <corr sic='ut res' resp='printer'>utres</corr> Iberum,</l>
<l>Spartaeve mensa est: quantus adeps modum</l>
<l>Detrectet! At tu, Spirituum genus,</l>
<pb id='s190' n='186'/>
<l>Non his lyram dignere Vates</l>
<l>Elogiis. ADIPALIS odi</l>
<l>Dudum FODINAE, te duce nomina, et</l>
<l>Terram vel ipsi sorte parem Iovi.</l>
<l>Te te, Phagonum liba bulbis</l>
<l>Pythagorae, monitore, mutem.</l>
<l>Tibi <corr sic='canent..' resp='printer'>canenti</corr> saevus apexabo,</l>
<l>Pernaeque iuges se lachanis meo</l>
<l>Non difficulter in catino.</l>
<l>Et <corr sic='curii' resp='printer'>Curii</corr> variare missu,</l>
<l>Rapisque, flagrent. Nec Bromium moror,</l>
<l><orig reg='Dulcesque'>Dulceisque</orig> raptus, et <orig reg='faciles'>facileis</orig> Deas;</l>
<l>Tecum Novellae nactus oestrum</l>
<l>Terpsichores, aliamque Divam.</l>
<l>Auferte CRASSI. Carcere se procul</l>
<l>Abdominosi corporis, in leveis</l>
<l>Attollat auras, et profundae</l>
<l>Mens penetret cita culmen aethrae.</l>
<l>Cur me pudendi figat humo grave</l>
<l>Plumbum Philetae, nec Zephyris rapi</l>
<l>Pronum, nec Austris? Perge cantu.</l>
<l>Nunc et Apollonio librabo</l>
<l>Haud impar alas. Nec mihi Chaerephon,</l>
<l><corr sic='Cassâre' resp='printer'>Cassave</corr> praestet pelle Philippides.</l>
<l>Quin arma, bellicumque nervis.</l>
<l>Magne Poeta, tuis gradivum</l>
<l>Spiro, potentis Timothei velut</l>
<l>Accensus hymnis, et rapida fide.</l>
<l>Iamque et recurvo dexter ense et</l>
<l>Palladio <orig reg='clipeatus'>clypeatus</orig> auro,</l>
<l>Pennis recinctus Mercurii pedem,</l>
<pb id='s191' n='187'/>
<l>Sublime tollor. iam mihi Gorgonis</l>
<l>Piger gulosae vultus, et frons</l>
<l>Anguicomo resecatur ore.</l>
<l>Io triumphe! Victor ovo et novis</l>
<l>Umbo Minervae insignibus emicat.</l>
<l>Ausurus et novam marinis</l>
<l>Andromeden relevare saxis,</l>
<l><orig reg='Exsulto'>Exsulto</orig> Perseus. in lapidem rigent</l>
<l><corr sic='Zeno ianum' resp='printer'>Zenonianum</corr> monstra natantia,</l>
<l>Simul <corr sic='resectcs' resp='printer'>resectos</corr> edo crineis,</l>
<l>Et faciem exanimis Medusae.</l>
<l>Opima cedunt en tibi munera,</l>
<l>Structura Pindum dein, MACIES, novum,</l>
<l>Quem potus ipse quaerat exul</l>
<l>Ennius, et bibuli Poetae.</l>
</lg>
</div3>
<div3 id='KaLB.04.03.04' n='4' type='poem'>
<head>AD HEINRICUM COLBIUM. PARODIA EX IOANNIS COCHANOVII, Poetarum Polonorum Principis Lib: 2. Ode 23. Aetate iuvenili utendum esse. 
ODE IV.</head>
<lg>
<l>NOn usque vernant lilia cum rosis,</l>
<l>COLBI, iuventae Pieriae decus:</l>
<l>Nec usque ridebit pudico</l>
<l>Flore vigor viridantis aevi.</l>
<l>Instar fluenti tempora difluunt:</l>
<l>Alata iuxta Commoditas ruit,</l>
<l>Prensanda porrectis amica</l>
<l>Fronte comis; quia pone calva.</l>
<pb id='s192' n='188'/>
<l>Hirsuta finem bruma capit suum.</l>
<l>Numquam, pruinis sparsa senilibus,</l>
<l>Frons ista veris in peracti</l>
<l>Purpureos revirescet igneis.</l>
</lg>
</div3>
<div3 id='KaLB.04.03.05' n='5' type='poem'>
<head>STRATEGEMA PACIFICUM, de fugando Marte. AD ILLUSTRISS. ET EXCELLENTISSIMOS Pacificatores, Monasterii congregatos. ODE V.</head>
<lg>
<l>FRustra Gradivum pellere Martiis</l>
<l>Instamus armis. ingenio est opus.</l>
<l>Non se leoninis lacertis</l>
<l>Samso prober, manibusque semper.</l>
<l>Est et Philistaeo ut noceat gregi</l>
<l>Vulpina quondam cauda. Quid Ilio</l>
<l>Ferox Achilles, quid Pelasgum</l>
<l>Pugna super valuit decennis?</l>
<l>Ni fabricasset vasta Sinoniis</l>
<l>Sollers Epeus corpora fraudibus,</l>
<l>Qua trux Ulysses, qua remissis</l>
<l>Exitiale laterer agmen.</l>
<l>Norune Philippi quid Cyneae queant;</l>
<l>Novere Pyrrhi. Se geminam quove</l>
<l>Doctis subinde suevit ipsa</l>
<l>Consiliis superare Pallas.</l>
<l>Ni prorsus omnes desipimus Phryges:</l>
<l>Tandem, QUIRITES, milite rus vacer,</l>
<l>Deliberataque exulantem</l>
<l>Pace iuver reparare Pacem</l>
<pb id='s193' n='189'/>
<l>Hae nempe fraudes, hi superant doli.</l>
<l>Ori disertas det Gedeon tubas:</l>
<l>Mentem quieti fax serenet</l>
<l>Consilii, <orig reg='facilesque'>facileisque</orig> tela</l>
<l>Fregisse dextras. Penna sit ensium</l>
<l>Loco cruoris sepia: quae super</l>
<l>Effusa campestri papyro,</l>
<l>Vel modice, furiale nitrum</l>
<l>Sparso iocetur cedere pulveri.</l>
<l>Huic cera concors rideat exuleis</l>
<l>Plumbi rigores: dum sequestram</l>
<l>Se, pyrio sine fune, circum</l>
<l>Ligare chartam stamina pendulo</l>
<l>Optent amictu. torva silentiis</l>
<l>Et scuta iam nunc, atque parmae,</l>
<l>Et creperi iugulentur enses,</l>
<l>Et <orig reg='mixta'>myxta</orig> raucis tympana classicis.</l>
<l>Sat namque pugnis, sat <corr sic='trepitu' resp='printer'>strepitu</corr> datum.</l>
<l>Olim quiere lentus alta,</l>
<l>Quem rabidi nequiere nisus,</l>
<l>Tentetur hostis. Mentior, aut moris</l>
<l>Frangetur aptis Thracius Hannibal,</l>
<l>Simul renascenti Latinum</l>
<l>Se Fabio celebrabit aevum.</l>
<l>Fertis monentem, Corcula. PRINCIPES!</l>
<l>Fertis. Tropaeis ergo virentibus</l>
<l>Pax certa ludet: proque gallo</l>
<l>Bos niveus modo tinget aras.</l>
</lg>
</div3>
<div3 id='KaLB.04.03.06' n='6' type='poem'>
<head>AD CHRISTIANUM ROSAM, Cum ursinae Sarmatarum pro more choreae in plateis agerentur.
ODE VI.</head>
<pb id='s194' n='190'/>
<lg>
<l>ECquid scena placet, refer,</l>
<l>Hyblei titulum floris habens, ROSA,</l>
<l>Quam monstris Saliaribus</l>
<l>Vico diobolus quolibet <orig reg='exstruat'>exstruat</orig>?</l>
<l>Cernis tot iocularibus</l>
<l>Circum praestigiis plausibilem ferae;</l>
<l>Quae, torvam Hectoreis simul</l>
<l>Accendere tubis, aut Berecynthio</l>
<l>Cannarum strepitu viri,</l>
<l>Non segnis, teretem ducere Pyrricham,</l>
<l>Festo ludicra murmure,</l>
<l>Saltatu caveam monstrifico quatit,</l>
<l><orig reg='Sollers'>Sollers</orig> ad numeros, neque</l>
<l>Flexo bruta genu, vel natium supra</l>
<l>Iacta mole caput Simul</l>
<l>At rursum Phrygio carmine tibiae, aut</l>
<l>Strident Ionio, novis</l>
<l>Gestit ridiculus sannio ludicris.</l>
<l>Cur tantas Megalensibus</l>
<l>Auson fundit opes, aut iuvenalibus?</l>
<l>Cur omnem tragico rigent</l>
<l>Circum Numidicae sanguine belluae</l>
<l><corr sic='Cinctis' resp='printer'>Cinctus</corr> demite floridos,</l>
<l><orig reg='Quibus'>Queis</orig> Crassus rutili sutilibus tener</l>
<l>Illudat pluviis Tagi</l>
<l>Augustam, Proceres, tollite purpuram</l>
<l>Non me rhinoceros cadens,</l>
<l>Aut saevis hilaret scena paratibus:</l>
<l>Quem quovis hilarem foro</l>
<l>Saltator Litavis ursus habet choris,</l>
<pb id='s195' n='191'/>
<l>Atque ipsis foribus vagi</l>
<l>Festivo recreent munere Sarmatae.</l>
<l>Ipsum porro sequacibus</l>
<l>Vatem Threicium nauseo saltibus.</l>
</lg>
</div3>
<div3 id='KaLB.04.03.07' n='7' type='poem'>
<head>Ad Reverendissimum et Illustrissimum NICOLAUM ROSKOWSKI DE ROKICE, Abbatem Paradisiensem. Cum investiturae renovationem in Feudum patrium Libnaviense pro se ac fratribus ab eo coram petiisset Auctor, profectus e Borussia. 
ODE VII.</head>
<lg>
<l>PRINCEPS sacrata nobilis infula,</l>
<l>Cuius verendis se lituis procul</l>
<l>Omni reclinat hospitalis</l>
<l>Aetherio PARADISUS arvo:</l>
<l>Non iste vestris Sol viridariis</l>
<l>Nuper refulsit, plurima quem polo</l>
<l>Circumtonantis nube densa</l>
<l>Texit hiems inamoena ferri.</l>
<l>Nunc militares aethere candido</l>
<l>Fugere nimbi; nunc adamantibus</l>
<l>Imbellis undecumque mundus</l>
<l>Emicat, ac nitidis pyropis.</l>
<l>Heu bellicosae funera Palladis,</l>
<l>Divum nec amplis liminibus piae!</l>
<l>Sensere et arae vestrae, et agri</l>
<l>Frontigenae violenta Divae,</l>
<l>Sensere, PRAESUL. vulnera cur mei</l>
<l>Dolore tanto SUEBUSII querar.</l>
<pb id='s196' n='192'/>
<l>Fundique patrii ruinam, et</l>
<l>LIBNAVIAE cineres iacentis!</l>
<l>Novo sed omnis diluitur vetus</l>
<l>En flore clades! rider amabili,</l>
<l>Circum omne tranquillo beatum</l>
<l>Aequor, et herbicomi quietem</l>
<l>Plausere colles. iamque Borussicis</l>
<l>Minus subinde accendimur oppidis:</l>
<l>Fert usque mentem pronus ardor,</l>
<l>Ligna Ithacis adolere tectis.</l>
<l>Sat evagatum denique patria,</l>
<l>Dilecta retro Penelope, vocat.</l>
<l>Iam CARA REGIIS ovantes</l>
<l>Praeferimus, nisi fata nolunt,</l>
<l>Quae sic vocamus, PASCUA MONTIBUS,</l>
<l><orig reg='Dulcesque'>Dulceisque</orig> villas incolimus patrum.</l>
<l>Iam mitis OBERAE novali.</l>
<l>BREGELIDUM variantur orae.</l>
<l>Non <orig reg='infideles'>infideleis</orig> <corr sic='in' resp='printer'>en</corr> DOMINO tibi</l>
<l>Coram Vasallos! en Gothica fide,</l>
<l>Et pristino Solduriorum</l>
<l>Corda tibi religata nexu!</l>
<l><corr sic='Propensae' resp='printer'>Propense</corr> Feudis annve PONTIFEX.</l>
<l>Et iam. Stagyrae quem thalamo pater</l>
<l>Praescripsit, annus instat. Ut se</l>
<l>Multa lari <corr sic='melio' resp='printer'>melior</corr> Prutheno</l>
<l>Promittat uxor, quam potui diu</l>
<l>Merere plectris exsequialibus:</l>
<l>Et <orig reg='hic'>heic</orig> tamen placanda praesto est</l>
<l>Propitiis Erycina regnis.</l>
<l>Nam claustra vestri suspicimus quidem,</l>
<l>ANTISTES, Horti: vix licet ingredi</l>
<pb id='s197' n='193'/>
<l>Decliviori fabricatis</l>
<l>Corda luto. patriis <corr sic='alimur' resp='printer'>alemur</corr></l>
<l>Heic forte Pratis? <orig reg='quibus'>queis</orig> alimoniam</l>
<l>Et multus olim <corr sic='Nobelium' resp='printer'>Nobilium</corr> tamen</l>
<l>Possessor acceptam ferebat,</l>
<l>Sponte diuque nepos avorum.</l>
<l>Nec te clientis paeniteat tui:</l>
<l>Cum quo facessam supplice supplices</l>
<l>Musas simul, totumque vestris</l>
<l>Accipias Helicona mitris.</l>
</lg>
</div3>
<div3 id='KaLB.04.03.08' n='8' type='poem'>
<head>THRENUS GERMANIAE, Bellorum damna assidua deplorantis. 
ODE VIII.</head>
<lg>
<l>PRaeibo luctum. Vos, ALEMANNIDEIS,</l>
<l>Voluptuosis, o mea pignora,</l>
<l>Ploratibus iuvate Matrem.</l>
<l>Ecquid enim mage dulce restat?</l>
<l>Planctu choreas, carmina fletibus</l>
<l>Mutemus. o si tigride mitior</l>
<l>Quisquam <orig reg='dolentes'>dolenteis</orig> cernat! Ite,</l>
<l>Ite comis procul, ite serta,</l>
<l>Et cara baccae pondera fulgidae.</l>
<l>Quas spargat ater Teutoniae cinis:</l>
<l>Cinis renudatae probrosus</l>
<l>Alta fuger caliendra calvae.</l>
<l>Procul superbae sint analectides,</l>
<l>Certaeque tundant pectora dexterae.</l>
<l>Non clara parcar unguis ora,</l>
<l>Non fluidus temerare pulvis.</l>
<pb id='s198' n='194'/>
<l>Planctu Codani litora Nerei,</l>
<l>Et ripa planctu personet Isarae.</l>
<l>Qua campus est <corr sic='urrinque' resp='transcriber'>utrinque</corr>, nostri</l>
<l>Materies patet ampla questus.</l>
<l>Lustris tot eheu! sustineo malum.</l>
<l>Me, me paternis confodit ensibus</l>
<l>Vis saeva Germani Gradivi.</l>
<l>Me soboles mea figit hastis,</l>
<l>Telis cruentat, macerat ignibus;</l>
<l><orig reg='Quibus'>Queis</orig> diriores Aethiopum polo</l>
<l>Non sparsit incautus paternis</l>
<l>Rector equis. tegit en favillae</l>
<l>Nox longa caelum: quam duplicat globus</l>
<l>Late perhorrens grandine ferrea.</l>
<l>Fugit coruscantum tonitrum</l>
<l>Missilium, rutilique fulgur</l>
<l>Volucre ferri fax Hyperionis,</l>
<l>Insueta pallet fulmina Iuppiter,</l>
<l>Mitemque se tactis notari</l>
<l>Turribus, et face sentit alta.</l>
<l>Omnem tenebris sulpureis diem</l>
<l>Egere Nati, dum sua mutuis</l>
<l>In fata telis, fasci nati</l>
<l>Corda, ruunt, animique <orig reg='caeco'>caeco</orig></l>
<l>Lymphantur aestu. Conqueritur ratem</l>
<l>Deesse turbis portitor Aeaci.</l>
<l>Iamque ipse <orig reg='fornices'>forniceis</orig> profundos,</l>
<l>Et piceam Pluto saepe iussus</l>
<l>Extendit aulam. Quid tepido quaerar</l>
<l>Tabo <orig reg='fluentes'>fluenteis</orig> seu VIADER tuos,</l>
<l>Seu RHENE, seu qui funeratam</l>
<l>Parthenopen lavis ALBIS, amneis?</l>
<pb id='s199' n='195'/>
<l>Exuta priscis civibus oppida;</l>
<l>Vastata flammis templa, domos, lareis</l>
<l>Sancti Senatus; strata campis</l>
<l>Funera; Marmoreisque patrum</l>
<l>Truncos sepulcris, et vetitos suo</l>
<l>Matrum nepotes lacte tenellulos,</l>
<l>Quas HUNNUS, aut sopivit ensis</l>
<l>CANTABER, exululante fetu:</l>
<l>Non ista ploro. Fax Hymeneia</l>
<l>Exstincta taedis saepe rogalibus;</l>
<l>Avecta cistis gaza, ruri</l>
<l>Farra, mei quotacumque pars sunt,</l>
<l>Quaeso, doloris? Bella, fames, lues,</l>
<l>Ferrumque, et ignis mite suunt flagrum.</l>
<l>Heu damna morum, et Belluinam</l>
<l>Barbariem, Scyticis revectam</l>
<l>Lamentor oris! Qua gladii vibrant,</l>
<l>Comista turmis Tisiphone furit:</l>
<l>Et inter Alecto cadenteis</l>
<l>Tartareis superat venenis.</l>
<l>Immitigatis efferat insolens</l>
<l>Megaera <orig reg='mentes'>menteis</orig> usque furoribus.</l>
<l>Dudum CHERUSCORUM paternus,</l>
<l>Et SENONUM vigor exolevit;</l>
<l>Ex quo rapinis, ense, foco, stupris</l>
<l>Et immerentum cladibus omnia</l>
<l>Complere, BELLUM est. istud eheu!</l>
<l>Num veteres docuere CHAUCI,</l>
<l><corr sic='CATIve' resp='printer'>CATTIve</corr> prolem? Pulsa Fides solo.</l>
<l>Et Fas et Aequum et Relligio plicis</l>
<pb id='s200' n='196'/>
<l>Striata centum, et CANDOR ille,</l>
<l>Prisca meae Cynosura gentis,</l>
<l>Sacrumque nomen; tum Pudor, et Decor,</l>
<l>Et grata rerum flore Modestia,</l>
<l>Vultum cruentis irrigare</l>
<l>Me lacrimis, pluviaque suadent.</l>
<l>Quis purpuratis strata tapetibus,</l>
<l>Mannosque comit? <corr sic='..bapha' resp='printer'>dibapha</corr> tumens,</l>
<l>Rerum potitur? Cerdo, lixa,</l>
<l>Sacrilegus, latro, parricida.</l>
<l>Cunis ab ipsis, Eumenidum sacris.</l>
<l>Suescit iuventus, Numina peierans,</l>
<l>Sanctumque foedus; fraude, luxu,</l>
<l>Caede, libidinibusque gaudens,</l>
<l>Abscessit omnis prodigialium</l>
<l>Trans stagna Cocyti horror Erinnyum,</l>
<l>Culpisque, Lethaeisque latum</l>
<l>Suppliciis <corr sic='superrexit' resp='printer'>superexit</corr> orbem.</l>
<l>Invicta pridem. denique TEUTONUM</l>
<l>Virtus, et amplae culmina gloriae</l>
<l>Vinci, sed eheu! se ruentis:</l>
<l>TEUTONIAE potuere nervis.</l>
<l>Quo tendis atris usque rigoribus,</l>
<l>Divine mucro? seu medica malum</l>
<l>Acu levandum pestilenti</l>
<l>Vena tibi fluit omnis unda:</l>
<l>Seu glande, et udis res catapotiis</l>
<l>Agenda, dudum luxuries tibi</l>
<l>Expectorat se nostra totis</l>
<l>Visceribus, nimioque putrens</l>
<l>Sentina visco: seu face denique,</l>
<pb id='s201' n='197'/>
<l>Et igne saevam membra volunt opem,</l>
<l>Quis corpori pridem stupentum</l>
<l>Non cecidit numerus tuendo?</l>
<l>Tandem lacertis, saeve, recingere.</l>
<l>Cauteriis, et phlebotomis queri</l>
<l>Iam defatigatum diu se</l>
<l>Mulciberis faber instar <corr sic='..cmon' resp='printer'>acmon</corr>.</l>
<l>Quod si recondi non tamen effera</l>
<l>Nostris anhelant tela nepotibus,</l>
<l>Gaudentque pugnis: has o edant</l>
<l>Da vitiis, rabidisve Turcis.</l>
</lg>
</div3>
<div3 id='KaLB.04.03.09' n='9' type='poem'>
<head>AD IANUM MALACANDRUM. De abusu ac contemptu Musicae. 
ODE IX.</head>
<lg>
<l>QUid iuvat Aoniae testudinis increpare nervos,</l>
<l>Quod usque, dulcibus procax Camenis.</l>
<l>Difficilem, MALACANDRE, mones; stipe semovendus</l>
<l>ex quo</l>
<l><corr sic='Secantor' resp='printer'>Se cantor</corr> ostiis quibusque pronum</l>
<l>COSSA dedit? sed enim nunc increpo, deviantis aequo</l>
<l>Exaestuans mentem dolore buxi</l>
<l>Heu decuere Duces quondam numerosa fila <corr sic='Graias' resp='printer'>Graios</corr>,</l>
<l>Pocoenii vicem datura docti!</l>
<l>Quae modo nunc aliquis vagus imperat esuritor Orpheus</l>
<l>Circumfora neive sanniones,</l>
<l>Et Gnatho fumificus, Ciconum cui saeva turba matrum</l>
<l>Remuneretur iure plectra telis</l>
<l>Et lyra decrepiti, COSSAE chelyn aemulata, BRIXI</l>
<l>Audita mendicantis asse tendi.</l>
<l>Quid mihi pandurae resides modo, quid chori citentur</l>
<l>Per <orig reg='mundinales'>mundinaleis</orig> Prussiae tabernas?</l>
<pb id='s202' n='198'/>
<l>Sordida non passim resonant hypogaea IANE chordis,</l>
<l>Getula <orig reg='quibus'>queis</orig> portenta, <orig reg='quibus'>queis</orig> Getarum</l>
<l>Proclives Scopuli, et docilis vada paruere ponti,</l>
<l>Et Hebrus olim commodavit aureis?</l>
<l>Hiscine Pythagoras animi quoque temperare fluctus,</l>
<l>Sparteve temperare bella possit?</l>
<l>Proh! tetrici numeros etiam tibi circulator <corr sic='eris' resp='printer'>aeris</corr></l>
<l>Edet triente Littavus, tubaeque</l>
<l>Rauca triumphali se tibia iunget, et sonoris</l>
<l>Ubique perstrepent choris plateae:</l>
<l>Quem, Phrygii dudum dux Cynthius in modum choraulae,</l>
<l>Nudare pelle. me vovente, cruda,</l>
<l>Aut frontem pecori componere debuit Sileni.</l>
<l>Hoc ne careret artifex honore.</l>
<l>Nunc aliquis demum redeat Styge pallida Sinopeus,</l>
<l>Doctore quo <corr sic='si' resp='printer'>se</corr> Musici Nerones,</l>
<l>Atque animi mores aptent prius, inde tensa fila:</l>
<l>Ne trux sonorum lis flagellet aureis.</l>
<l>Quae mora, cur Phoebi non protinus omne <corr sic='rumpe' resp='printer'>rumpo</corr> plectrum,</l>
<l>Doctasve cannas fistula Tabaci</l>
<l>(ALSATA nam Vates docuit prior) irrigante muto,</l>
<l>Quas <corr sic='ipsi' resp='printer'>ipsa</corr> flumini dedit Minerva?</l>
<l>Non vocalis equus placeat magis hisce, IANE nugis?</l>
<l>Aut hinc Themistocles sit eruditus?</l>
</lg>
</div3>
<div3 id='KaLB.04.03.10' n='10' type='poem'>
<head>AD IOANNEM PETRUM TITIUM. In funere NICOLAI <corr sic='PHALII' resp='printer'>PAHLII</corr>, Incliti Dantiscanorum Prae - Consulis. Sub reditu e patria in Borussiam scripsit Auctor. ODE X.</head>
<lg>
<l>QUae maesta frontem nubila contrahunt?</l>
<pb id='s203' n='199'/>
<l>Cur te dolentem luminibus meis!</l>
<l>Adverto primum, o ante nostris</l>
<l>Luminibus mihi vise numquam,</l>
<l>Sed mente dudum: magna, TITI, meae</l>
<l>Sodalitatis pars; Alemannici</l>
<l>Laus magna Pindi? Noster ergo</l>
<l>Se lacrimis, aditusque planctu</l>
<l>Desiderato primulus excipit?</l>
<l>Nam quid remordentem intima viscerum</l>
<l>Presso dolorem corde celem?</l>
<l><orig reg='Collacrimor'>Collacrymor</orig>: Pyladique fidus</l>
<l>Iunctis Orestes annuo fletibus.</l>
<l>Fluenta nostri scilicet in sua</l>
<l>Dudum perennavere vultus,</l>
<l>Teutoniae veteres ruinas</l>
<l>Ex quo cruentis effera cladibus</l>
<l>Bellona format truxque Silesiae</l>
<l>Nobis oberrat squalor; et Fas,</l>
<l>Et Pietas Probitasque, tristi</l>
<l>Fugantur aevo. Vidimus ultima</l>
<l>Eheu! paterni rudera vidimus</l>
<l>Soli, nec indecente busta</l>
<l>Suebusii maduere nimbo.</l>
<l>Quid accolarum questibus, et prece</l>
<l>Tumere late proloquar Oderam.</l>
<l>Deserta <corr sic='tum' resp='printer'>dum</corr> prisci revisant</l>
<l>Litora barbariemque cultus?</l>
<l>Sed causa flendi se nova porrigit,</l>
<l>Dum me Borussi margine Vistulae</l>
<l>Potens GEDANUM <orig reg='repetentem'>reppetentem</orig></l>
<l>Sambiacas remoratur urbes.</l>
<pb id='s204' n='200'/>
<l>Ploranda magni funera CONSULIS</l>
<l>Eheu! coactis imbribus obviant.</l>
<l>Praeis: euntem, IANE, tristi</l>
<l>Rore sequor. Ligat una flenteis</l>
<l>Sors, et decori regula muneris.</l>
<l>Non, si dolendi te tenet aequior</l>
<l>Vis et necessitas, dolete</l>
<l>Nescio. Quem lacrimas ademptum</l>
<l>Tibi Parentem, flebilibus queror</l>
<l>Musis ademptum, Flebimus, et pio</l>
<l>Liquore fluctu abit urna.</l>
<l>Sed lacrimas bibat ipsa nostras</l>
<l>Cirrhaea longis unda recessibus;</l>
<l>Quo non profani Versificum greges,</l>
<l>Midasve tendat. <orig reg='quibus'>queis</orig> Codani</l>
<l>Iam timeant latuisse fluctus.</l>
<l>Qua rarus eheu! nascitur occidit,</l>
<l>(Fletu, Camenae, parcitis?) occidit</l>
<l>Aetate Maecenas. Amico</l>
<l>Cui dein excipiere tecto?</l>
<l>Cui, IANE, mensas ingenuo sale,</l>
<l>Doctique aceti munere condies?</l>
<l>Quis aure prompta languentum</l>
<l>Audiet Aonidum querelas?</l>
<l>Ignosce, Prussi gloria climatis,</l>
<l>Fax clara fulgens Lechiadum throno</l>
<l>Multum Boreae <reg orig='fenerata'>foenerata</reg></l>
<l>Sole diem, radiosque nocti;</l>
<l>Ignosce DANTISCUM. Haud cumulis opum</l>
<l>Sidoniarum, aut mercibus Indicis</l>
<pb id='s205' n='201'/>
<l>Famam tibi pandas Olympo,</l>
<l>Nec liquidis per inane pinnis,</l>
<l>Altave densis luce pallatiis.</l>
<l>Te providentum nomina Praesidum,</l>
<l>Potensque clarabit Senator,</l>
<l>Consiliis, studioque legum.</l>
<l>Qualem suprema nunc, inhumas scrobe.</l>
<l>Illum et verendae fulgura purpurae,</l>
<l>Fascesque, et arae repetunt, et</l>
<l>Cum socio Themis alma Phoebo.</l>
<l>Frustra: nec Orphei si resonent fides,</l>
<l>Aut compar Orpheo buxus Opitii,</l>
<l>Quam consecuturis colendam</l>
<l>Vandalus hic sacrat ipse saeclis.</l>
<l>Princeps honoris addite Vatibus</l>
<l>Germana quos fert Calliope polo,</l>
<l>Ingens tuae lumen Boleslae,</l>
<l>Et fluvii decus omne parvi</l>
<l>Concinniori nunc age carmine</l>
<l>Admitte Civem, cui pater Istula,</l>
<l>Pridem tuis clarus per orbem</l>
<l>Exuviis trabeata summo</l>
<l>Dat iusta cultu: nec patere inclitis.</l>
<l>Quos una pratis Elysiis tibi</l>
<l>Sors iungit, indictum beatos</l>
<l>Undique Vatibus inter amneis.</l>
<l>Dum nos honores ad tumulum tibi</l>
<l>Hic ecce fusi solvimus annuos,</l>
<l>Et usque te iuvat Maronem</l>
<l>Siliaco celebrare ritu.</l>
</lg>
</div3>
<div3 id='KaLB.04.03.11' n='11' type='poem'>
<pb id='s206' n='202'/>
<head>AD PALLOREM. ODE XI.</head>
<lg>
<l>PRaedator roseae lucis, et ignium</l>
<l>PALLOR, nobilium Socratici gregis</l>
<l>Pictor docte, verende</l>
<l>Summi prodrome frigoris:</l>
<l>Dum non ictericis ora natent crocis,</l>
<l>Aut imbres vitient membra cachectici;</l>
<l>Nec foedo iubear clam</l>
<l>Expallescere crimine:</l>
<l>Tingas usque, licet, lividula genas</l>
<l>Buxo, nec vigiles dissimula faces;</l>
<l>Quamquam praecoce vultu</l>
<l>Seros anticipas dies.</l>
<l>Me cunae potius significent Iovis,</l>
<l>Lassantem residis tempora Cynthiae</l>
<l>Multo sola Cleanthe,</l>
<l>Quam botri nota Cyprii.</l>
<l>Quod si dura proin me recreet minus</l>
<l>Torva fronte Venus Pieridum iuvent,</l>
<l>Securum Cythereae,</l>
<l>Dulci Numina foedere.</l>
</lg>
</div3>
<div3 id='KaLB.04.03.12' n='12' type='poem'>
<head>Ad Magnificum et Generosum. BERNHARDUM a KOENIGSECK. Suprema in Borussia Regiminis Consiliarium, ac Burggrabium. ODE XII. Regnum Sapientis.</head>
<lg>
<l>REgale sodes Carmen amabilis</l>
<l>Regina Pindi nunc age Regiae</l>
<pb id='s207' n='203'/>
<l>Ad Arcton Urbi, Regiaeque</l>
<l>DELICIO modulemur Urbis,</l>
<l>Quem MARGO signat nomine REGIUS.</l>
<l>Indigna tolli cur diademata</l>
<l>Iactent honores sola terris</l>
<l>Purpureos, Tyriaeque pallae?</l>
<l>Dudum disertis cum Sapiente Rex</l>
<l>Aequa coivit lege Platonibus:</l>
<l>Et optimum Regem <sic corr='sumet'>suimet</sic></l>
<l>Socraticae monuere voces.</l>
<l>Qui mentis alto se posuit simul</l>
<l>Throno, verendae conspicuo simul</l>
<l>Fulgore Maiestatis, omnem</l>
<l>Circuitu Ratio corusco</l>
<l>Complevit Aulam pectoris intimi;</l>
<l>Iuxta Senatum, consilii choro</l>
<l>Ciente lectum. Quicquid Atlas</l>
<l>Fert humeris, madidaque Nereus</l>
<l>Ingens obivit compede, cernua</l>
<l>DEI fatetur fronte Vicarium,</l>
<l>Poscitque legem et iura, dulcis</l>
<l>Arbitrio moderanda Veri.</l>
<l>Illi revinxit sidereo sagax</l>
<l>Doctrina <orig reg='crines'>crineis</orig> Stemmate, et arduam</l>
<l>Gestare dextra dives usu, et</l>
<l>Arte, dedit, studiisque Virgam;</l>
<l>Quali potentem non magis exuli</l>
<l>Clarus Dynastes culmine Persico</l>
<l>Porrexit Estherae, aut subacto</l>
<l>Roma tulit veneranda mundo.</l>
<pb id='s208' n='204'/>
<l>Illum et capessat fulta leunculis</l>
<l>Sellae merentem lux Salomoniae</l>
<l><corr sic='Mitis' resp='printer'>Miris</corr>, redonatura quorsum</l>
<l><orig reg='Difficiles'>Difficileis</orig> eat, axe gryphos,</l>
<l>Procul Sabeo excita, nec irritis</l>
<l>Regina Regem laudibus, et fide</l>
<l>Coram celebratura Famae. et</l>
<l>Nominis elogio beati.</l>
<l>Peltata Virtus ambit aheneo</l>
<l>Vigore sellam: qualis Olympici,</l>
<l>Stipata Recto, et iure, perpes</l>
<l>Ad Iovis advigilat tribunal.</l>
<l>Stringitque <orig reg='Fasces'>Fasceis</orig>. Ilico turbidus</l>
<l>Error, nec insons noctis Opinio</l>
<l>Cedunt habenis. Clara puro</l>
<l>Undique Notitiae refulget</l>
<l>Dies in auro. Tum Metus, et datur</l>
<l>In vincla vulgus segne cupidinum.</l>
<l><corr sic='Nonis' resp='printer'>Non is</corr> Magellano cruentus</l>
<l>Orbe procul meditetur hostem;</l>
<l>Stultave nectat caerula compede:</l>
<l>Cui est abunde, quod superet domi.</l>
<l>Ut ergo de se victor ipso</l>
<l>Magnificos retulit triumphos,</l>
<l>Gestitque lauru: protinus inclito</l>
<l>Cordis viget Pax alta pallatio.</l>
<l>Quo laetus, et mensas Apiti</l>
<l>Dememinit, Triviaeque rura,</l>
<l>Et Barbararum stamina <sic corr='pellitum'>pellicum</sic>.</l>
<l>Aranearum ponderibus suam</l>
<l>Non nemo metiatur urbem:</l>
<l>Figere gaudeat ille muscas:</l>
<pb id='s209' n='205'/>
<l>Voluptuosis hic Priami pyris</l>
<l><orig reg='Exsultet'>Exsultet</orig>: alter sorde libidinum</l>
<l>Spurcissimarum infamet, omnis</l>
<l>Qua Capreas vehit ore tellus.</l>
<l>Non ille noster gaudeat in sinu,</l>
<l>Cui victa pacem non tacitam domi</l>
<l>Tot monstra turbant: Ira, Livor,</l>
<l>Ambitio, Gula, truxque diti</l>
<l>Census Orexis? Quid referam procul</l>
<l>Omnem ferendo velle Calumniam</l>
<l>Vinci, levique semper actam</l>
<l>Orbe Deam, streperosque Casus?</l>
<l>Quos ut severo robore terruit,</l>
<l>Solo minorem Numine se putat,</l>
<l>Gaudetque divinis egeno</l>
<l>Consiliis, opibusque largum</l>
<l>Prodesse mundo. Quae Latialium</l>
<l>Cernat Senatus nomina Caesarum,</l>
<l>Iam gestat: Augustus, Severus,</l>
<l>Teque minus duce, Sylla Magnus,</l>
<l>Felicis olim symbola verius</l>
<l>Cessure Nostro. Non Patriae Patris.</l>
<l>Aut Antoninorum superbas</l>
<l>Abstineat meruisse voces.</l>
<l>Quod si subinde et Regni aveat sui</l>
<l>Lustrare vires, haud, puto, civicum</l>
<l>Assciscat in censum volantum</l>
<l>Si quid habet sibi fors Honorum,</l>
<l>Et <orig reg='perduelles'>perduelleis</orig> saepe Pecunias;</l>
<l>Utcumque <sic corr='classem dis'>classemdis</sic> Tyriam, domum</l>
<l>Indus remittat, aut talentis</l>
<l>Tantalidae potiatur haeres:</l>
<pb id='s210' n='206'/>
<l>Se dives uno, se titulis potens,</l>
<l>Et aere <corr sic='Fame' resp='printer'>Famae</corr>. Nempe domesticis</l>
<l>Dudum peregrinas removit</l>
<l>Cautus opes, dubiasque certis.</l>
<l>At vero cum fert forte domo pedem,</l>
<l>Vulgo videndus, qua trabea nitet!</l>
<l>Quam nevit ipsis nupta Divis</l>
<l>Virgo manu, liquidoque iusti</l>
<l>Claravit ostro: cui miserabiles,</l>
<l>Quod exprobrent, nil Antigoni sciant:</l>
<l>Olim querentes servitutem</l>
<l>Nobilis imperii molestam.</l>
<l>Non ille, fulgens marmore deforis,</l>
<l>Iners colossus; non Parii, nihil</l>
<l>Intra Deorum nacta, sacri</l>
<l>Effigies, <corr sic='assinusve' resp='printer'>asinusve</corr>, qualem</l>
<l>Frontis superbo rideat inclitum</l>
<l>Alphonsus auro: pelle vel Herculis</l>
<l>Cui rigenti, debitos se</l>
<l>Sidonii celebrent amictus,</l>
<l>Vix ille picti, Sol, oculus poli</l>
<l>Magis decora luce renideat,</l>
<l>Quaqua coruscis alta mundi</l>
<l>Ambit equis, <orig reg='residesque'>resideisque</orig> terras.</l>
<l>Tum vero Regem dimoveat throno</l>
<l>Vis nulla nostrum, non dolus, aut ferox</l>
<l>Ensis. Facessant turpe tandem</l>
<l>Tarquinii, rabidisque clara</l>
<l>Cedant Tyrannis pondera Caesares.</l>
<l>Formidolosi caede Tyberii</l>
<pb id='s211' n='207'/>
<l>Late triumphent aemulorum:</l>
<l>Ipse fero gemat igne Croesus.</l>
<l>Non Absalones Patribus, aut velint</l>
<l>Fratrum saluti parcere Romuli:</l>
<l>Regale secum condit uno</l>
<l>Imperium Sapiens sepulcro.</l>
<l>Quantum ergo regnis Regna fugacibus</l>
<l>Laudata praestant! Huc neque Graius,</l>
<l>Ne tendat, Imperator optet</l>
<l>Exilium, Stygiamque Lethen.</l>
</lg>
</div3>
<div3 id='KaLB.04.03.13' n='13' type='poem'>
<head>TROPHAEUM PACALE, ILLUSTRISSIMIS PACIFICATORIBUS, inventa Monasterii pace. fixum. 
ODE XIII.</head>
<lg>
<l>ORnate sertis tempora civicis,</l>
<l>Aeterna vobis dum Mimigardiae</l>
<l>Panguntur in campo, QUIRITES,</l>
<l>Palladiae Monumenta laudis,</l>
<l>Fictrice Musa. Vertitur efferus.</l>
<l>Immanis, atrox, vertitur in fugam</l>
<l>Hostis, propulsatumque tandem</l>
<l>Constat io! dare terga Martem.</l>
<l>Vah! rura tanti cur pluvio <corr sic='fiet' resp='printer'>siet</corr></l>
<l>Late cadentum mergere sanguine.</l>
<l>Aut fors opimis sospitalem</l>
<l>Exuviis onerasse Patris</l>
<l>Sinum Quirini? Vestra nefarios</l>
<l>Igneis. et ensem Teutoniae fugant</l>
<l>Consulta lentum; vester almo</l>
<l>Lustra, DUCES, labor orbe prisci</l>
<pb id='s212' n='208'/>
<l>Integrat auri. Iamque tenacibus</l>
<l>Delubra Iani nunc coeunt seris:</l>
<l>CONCORDIAE iam derelicti</l>
<l>Heu! nimium patuere postes.</l>
<l>Intramus ergo. et mutua dexteris</l>
<l>In vincla iuncti, sic facimus Deae:</l>
<l>Dum visit interim, beatam</l>
<l>Laureola redimita frontem,</l>
<l>VIRGO triumphis oppida fervidis.</l>
<l>Quos trux Enyo forte superstites</l>
<l>Luget togarum flore laeti,</l>
<l>Non capiunt bona tanta Cives.</l>
<l>Hi, dum renatos orbe Numae dies,</l>
<l>Et vivida Augusti otia praedicant,</l>
<l>Ceu sub quieto recreandi</l>
<l>Pampineis Salomone mensis:</l>
<l>Vos audienti Scipiadas polo,</l>
<l>Vos Antoninos, civibus <corr sic='indutos' resp='printer'>inclutos</corr>,</l>
<l>Iactant, tuendis; vos honoro</l>
<l>Gramine, pacificisque gratum</l>
<l>Mactant corollis; vos Ciceronibus</l>
<l>Aequant togatis, Teutonica quibus</l>
<l>Roma gradivus exulare, et</l>
<l>Imperio Catilina iussus.</l>
<l>Ducunt <orig reg='ovantes'>ovanteis</orig> interea choros,</l>
<l>Thallis <orig reg='nitentes'>nitenteis</orig> quas oleaginis</l>
<l>Redite, Virtutes, ab Indo</l>
<l>Gange vident, gelidaque Zemla</l>
<l>Menses beati. Sedula Faustitas,</l>
<l>Salusque, et alma fruge potens Quies,</l>
<l>Has inter admixtae, laborant</l>
<l>Florilegas sociare dextras,</l>
<pb id='s213' n='209'/>
<l>Reciprocatis non sine basiis,</l>
<l>Et sempiterni pignore foederis.</l>
<l>Est nempe, cum robustiori</l>
<l>Consilio superetur heros,</l>
<l>Et arma cedant mentis acumini,</l>
<l>Quocumque vadet belliger in novas</l>
<l><orig reg='Lites'>Liteis</orig> Deus: stant ecce cassis,</l>
<l>Stant profugi, PROCERES, Tropaea</l>
<l>Praecincta telis. sudat aheneus</l>
<l>Pendere thorax, et galea, et fero</l>
<l>Fulgore tegmen, et cruore</l>
<l>Immerito bene potus ensis,</l>
<l>Nec muta desunt tympana, nec tubae.</l>
<l>Quas, arma privos dum sibi cetera</l>
<l>Ceres in usus aptet, una inflare dein bona Fama vestris</l>
<l>Latum per orbem poscet honoribus.</l>
<l>Sed nec Tropaeis scripta perennibus.</l>
<l><orig reg='hic'>heic</orig> vestra Phoebeo nepotes</l>
<l>Nomina non relegent in auro.</l>
</lg>
</div3>
<div3 id='KaLB.04.03.14' n='14' type='poem'>
<head>MARTINI <corr sic='OPICII' resp='transcriber'>OPITII</corr> Apotheosis. AD ANDREAM TSCHERNINGIUM. 
ODE XIV.</head>
<lg>
<l>AUgustiori, Calliope, melos</l>
<l>Dic euge plectro; quo superum soles</l>
<l>Condire nectar. Ut vetemur</l>
<l>Pindarico memorare cantu,</l>
<l>Quas prisca circo sanxit Olympia,</l>
<l>Pisaeve frondeis: non et Apollinis</l>
<pb id='s214' n='210'/>
<l>Cessant triumphi. sacrae quondam</l>
<l>Voce redit celebranda laurus.</l>
<l>Cur uda diris corpora caestibus,</l>
<l>Luctave, tanti, frangere? cur pedem</l>
<l>Volaticis aequare Cauris,</l>
<l>Aut celerem iaculare discum?</l>
<l>Vestros, Camenae, accendere carceres</l>
<l>Plausu iuvabit; vestrae alacrem sequi</l>
<l>Palmas arenae, et inquietis</l>
<l>Cursibus anticipasse metam.</l>
<l>Quo, Musa, duret Mentore serior</l>
<l>OPITIANI gloria nominis?</l>
<l>Sic aere suspexit micantem</l>
<l>Grata suo Colophon Homerum.</l>
<l>Sic Claudianum Caesareus foro</l>
<l>Labor sacravit. Magna sed, altior</l>
<l>Quovis colosso, fama iam se</l>
<l>Celsa dedit super astra Vatis;</l>
<l>Qua Stelliger se Teutonici Padus</l>
<l>Adauxit HEBRI nomine, et inclutam</l>
<l>Phoebus Lyram Germana porro</l>
<l>Psallere carmina consonanti</l>
<l>Permovit <corr sic='aethrae' resp='printer'>sacra</corr>. Cantat et aureus</l>
<l>Illic BOLESLAE metra Cycnus; nova</l>
<l>Ebulliente post ad ictum</l>
<l>Pegasei pedis Hippocrene.</l>
<l>Quin ergo sodes Indigeti suam</l>
<l>Ad <orig reg='litus'>littus</orig> ARAM ponimus Istulae;</l>
<l>Mortale cuius ille lymphis</l>
<l>Abluerat senium, Deorum</l>
<l>Asscitus <corr sic='unde' resp='printer'>undae</corr>. Qualis et Herculi</l>
<l>Extrema circum litora Gadibus</l>
<pb id='s215' n='211'/>
<l>Exstructa seris; aut Eoi</l>
<l>Pampineo posuere qualem</l>
<l>Fines <corr sic='Lyceo' resp='printer'>Lyaeo</corr>, aut, Dux <reg orig='Macedûm'>Macedum</reg> , tibi.</l>
<l>Nec sola vatem Graecia iactitet</l>
<l>Fanis Oicliden dicatis,</l>
<l>Aut Helenae sociasse fratres</l>
<l>Divum coronae, Fallor? an arduo arrepsere montis Carpatii iugo,</l>
<l>Et sponte parent saxa, dulci</l>
<l>Voce rogo coitura sacro?</l>
<l>Oblita nondum nempe Lyrae modos,</l>
<l>Excita late <orig reg='quibus'>queis</orig> Alemannia,</l>
<l>Cum rupibusque, cumque silvis,</l>
<l>Pone SILESIACI secuta est</l>
<l>Plectrum Magistri, non sine consono</l>
<l>Assentientum murmure fluminum.</l>
<l><orig reg='hic'>heic</orig> ecce dignatur Sabaea</l>
<l>Primus Honor adolere tura.</l>
<l>Cui farra, vinumque, et liba tepentia</l>
<l>Confert opimo Gloria munere:</l>
<l>Laudesque verbenas ministrant</l>
<l>Pennipedes, <corr sic='hedereque' resp='printer'>hederaeque</corr> frondem,</l>
<l>Et mille florum germina dulcium;</l>
<l><orig reg='Quibus'>Queis</orig> se coronent ambrosii foci,</l>
<l>Nectente iucunda corollas</l>
<l>Pasithea. sacer <orig reg='hic'>heic</orig> choreis</l>
<l>Frequens vacabit <reg orig='Vandalidûm'>Vandalidum</reg> chorus.</l>
<l><orig reg='hic'>heic</orig> Teuto linguae munera, belliger</l>
<l>Olim, requiret, clariorque</l>
<l>Aonio volet ire cultu.</l>
<pb id='s216' n='212'/>
<l>Et nos, remisti Pieridum globo,</l>
<l>Paeana, TSCHERNINGI, <orig reg='hic'>heic</orig> Clario patri,</l>
<l>Lauru, coronatique myrto,</l>
<l>Non sine litigiis. canemus.</l>
<l>Canemus et sacri incluta BOBERAE</l>
<l>Fluenta, et undae pondera regiae:</l>
<l>Tantumque devoto iuvabit</l>
<l>Carmine perpetuare Civem.</l>
</lg>
</div3>
<div3 id='KaLB.04.03.15' n='15' type='poem'>
<head>Fortunam contemnit Auctor. 
ODE XV.</head>
<lg>
<l>QUi clamor populi? quis strepitus? quaeve frementium</l>
<l>(Qualem scena dat) intemperies? Hunc Ioachimici</l>
<l>Sparsi forte beant: hunc oboli casus habet male.</l>
<l>Hic, quem Chrysolitum crediderat, pumice perfurit.</l>
<l>Huic pala, huic rigidis surgit atrox ira ligonibus.</l>
<l>Alter sceptra prius, quam retulit, comminuit manu,</l>
<l>Actae praecipiti cerno rota <corr sic='iugum' resp='printer'>iuge</corr> forum Deae.</l>
<l>Et turbas comites. At mihi si quid ferat arbitra.</l>
<l>Huc intret vacuam lite domum. Cur etenim minor.</l>
<l>Visa Regibus, haec sit Cynici sede rotatili?</l>
</lg>
</div3>
<div3 id='KaLB.04.03.16' n='16' type='poem'>
<head>AD HEINRICUM SAGITTARIUM, Musicorum nostri saeculi facile Principem. LAUDES MUSICAE. 
ODE XVI.</head>
<lg>
<l>SEu chelyn, seu tu citharam vocaris,</l>
<l>Omnis immensam canit Orbis oden,</l>
<pb id='s217' n='213'/>
<l>Quem DEUS pulsat fidicen, sonoro</l>
<l>Dulcior Orpheo.</l>
<l>Non Aretini tabula Guidonis,</l>
<l>Aut Canopeis sua signa plantis</l>
<l>Edit, AEternae cui norma Mentis</l>
<l>Carmina dictat.</l>
<l>Huic sacro caelum fluit omne cantu;</l>
<l>Quem senex olim Samius, favore</l>
<l>Numinum, <sic corr='nequid'>ne quid</sic> dubites, acutis</l>
<l>Auribus hausit.</l>
<l>Non melos illic Lyra ventilare</l>
<l>Thracium nescit: modulosque Cycnus</l>
<l>Pegaso laudat, quibus ipse Cyrrhae</l>
<l>Gestiat amnis.</l>
<l>Consonat dulci Leo trux rugitu,</l>
<l>Et Bovis clamor Tyrii, latransque</l>
<l>Icari sidus, geminique sollers</l>
<l>Murmuris Ursa.</l>
<l>Pleiadum Musas chorus aemulatur.</l>
<l>Ipse vocali iaculo modestam</l>
<l>Sol vibrat lucem rutilus; vibrat Cyllenius ignis.</l>
<l>Tota saepteno super orbe vocum</l>
<l>Scala, se gyro modulante volvit;</l>
<l>Cui procul ducunt hilarata molleis</l>
<l>Astra choreas.</l>
<l>Inde saeptenos animare nervos</l>
<l>Primus Admeti didicit bubulcus;</l>
<l>Primus humanas sepelisse curas</l>
<l>Carmine dictus.</l>
<l>Musico totus grege plaudit aer.</l>
<l>Concha Tritonis mare sedat; ipse</l>
<pb id='s218' n='214'/>
<l>Cui favet Nereus, magis Archimede</l>
<l>Doctus hydraules.</l>
<l>Nec nihil venti, (nisi quando pausa est;)</l>
<l>Nec nihil silvae, zephyro movente, aut</l>
<l>Concinunt rivi queruli, aut citatae ad</l>
<l>Litora cautes.</l>
<l>Est in rauco tonitru suus Symphoniae nervus, videas et antro</l>
<l>Garrulo <orig reg='montes'>monteis</orig> duplicare iactae</l>
<l>Gaudia vocis.</l>
<l>Mulcet Eoum modulata barrum</l>
<l>Aura; Delphini cava terga mulcet,</l>
<l><orig reg='Sessiles'>Sessileis</orig> olim simulare ponto</l>
<l>Docta quadrigas.</l>
<l>Siculo cornu pecudes Latinas</l>
<l>Pastor inpinguat; leve ducit auceps</l>
<l>Alitum cantu genus: alma sistit</l>
<l>Fistula cervos.</l>
<l>Quid mihi comes memorentur ursi,</l>
<l>Littava saltum praeeunte buxo</l>
<l>Quos Borussorum celebrant ovanteis</l>
<l>Oppida mimos?</l>
<l>Vidimus stirpem Getici renatam</l>
<l>Vatis alternos obiisse vicos,</l>
<l>Cui <orig reg='truces'>truceis</orig> olim posuere tantum</l>
<l>Ismara vultus.</l>
<l>Occubat cantu volucer Caystri.</l>
<l>Et feri cantu superantur angues:</l>
<l>Et suo quondam resoluta cedunt:</l>
<l>Sidera caelo.</l>
<l>Nec tuba tangi renuunt caballi,</l>
<l>Cum cient Martem litui, virosque, et</l>
<pb id='s219' n='215'/>
<l>Arma Tyrrheni stimulant anhela ad</l>
<l>Proelia plausus.</l>
<l>Tum sed Orphei <corr sic='strepidus' resp='printer'>strepitus</corr> modesto</l>
<l>Induant Spartae cuneos furore, et</l>
<l>Patriis sese numeris decens audacia libret.</l>
<l>Scilicet nostram dedit ipse mentem</l>
<l>Stare concentu DEUS. icta voce</l>
<l>Quae simul gestit, memori simul se</l>
<l>Erigit ortu.</l>
<l>Hinc rudi mater puerum sonore, et</l>
<l>Tinnulo flentem crepitu remulcet.</l>
<l>Quem Sami posthac velit auspicari</l>
<l>Carmine Doctor</l>
<l>Tristium <orig reg='mites'>miteis</orig> operas dierum.</l>
<l>Hoc <corr sic='seri' resp='printer'>feri</corr> Chiron lyricen Achillis</l>
<l>Mitiget dextram, insolito daturam</l>
<l>Hectora leto,</l>
<l>Hoc Alexandrum varius choraules,</l>
<l>Bacchicis raptum furiis, ad arma</l>
<l>Concitet praeceps, iterumque pace</l>
<l>Leniat agni.</l>
<l>Hoc suus mensas <orig reg='hilares'>hilareis</orig> Iopas</l>
<l>Condiat: gratum petat hinc levamen</l>
<l>Pastinum, telae, iuga, vincla, remi,</l>
<l>Pensa, viator.</l>
<l>Quis tuas aequet bene, DIVA, laudeis?</l>
<l>Heu lupae tandem, faciemque lenae</l>
<l>Nacta! quam castae decuere dudum</l>
<l>Virginis ora:</l>
<l>Cum piam sacris ageres ministram</l>
<l>Innocens aris, traheresque dulceis</l>
<pb id='s220' n='216'/>
<l>Ionum praesens epulas, et almo</l>
<l>Dores honesto'</l>
<l>Accenderent mentem, Phrygiisque pugnax</l>
<l>Se modis ardor patriae probaret;</l>
<l>Nec trucem nollent animi domare</l>
<l>Aeoles aestum.</l>
<l>Tum tibi pellat resides Ebraeus</l>
<l>Daemonas pastor: citharaeque cantu</l>
<l>Hauserit iussus nova proditurum</l>
<l>Numen Elisa.</l>
<l>Tum tibi claudi numeris Poetae,</l>
<l>Turba Messenen <corr sic='capiet' resp='printer'>capiat</corr> Laconum,</l>
<l>Victa ter frustra: et Salamina, blandi</l>
<l>Voce Solonis,</l>
<l>Lege nequiquam minitante mortem,</l>
<l>Attici sperent reparare cives.</l>
<l>Tum lyra custos monitrice nuptam</l>
<l>Servet Ulyssis.</l>
<l>Saeva Thebano medicata cantu</l>
<l>Ischias cedat, rabidoque sese</l>
<l>Mens levet motu: populique sedent</l>
<l>Plectra tumultus.</l>
<l>Quae Senex olim propior cicutae</l>
<l>Discat, et Graius, sociata ferro,</l>
<l>Calleat Cimon, alias ineruditus habendus.</l>
<l>Huc, ades Regina animi, quieta</l>
<l>Sensuum Princeps, ades: et sonantis</l>
<l>Te SAGITTARÎ gravitate prisca</l>
<l>Imbve cantes.</l>
<l>Qualis Asaphi celebrare dulcem</l>
<l>Nabliis coetum, aut animare felix</l>
<pb id='s221' n='217'/>
<l>Prisca venisti scopulos trahentum</l>
<l>Barbita Vatum;</l>
<l>Huc ades, raucae modo dum gradivi</l>
<l>Detonent cannae tibi, vel triumphans</l>
<l>Erotundatis cito fors Olympus</l>
<l>Perstrepat hymnis.</l>
</lg>
</div3>
<div3 id='KaLB.04.03.17' n='17' type='poem'>
<head>Epithalamion CHRISTOPHORI TETSCH, I. V. D. Ex Psalmo I. qui decantabatur ad nuptias. Et erit quasi lignum, quod plantatum est secus decursus aquarum. 
ODE XVII.</head>
<lg>
<l>MAternis age tibiis</l>
<l>Dic Sponso tenerum, pulcher Hymen, melos,</l>
<l>Dum nexu Paphies sacro</l>
<l>Praegestit Dominae iungere dexteram.</l>
<l>Illum seu platano parem,</l>
<l>Seu gratae fluviis nomine populi;</l>
<l>Seu cedri Libanitidos,</l>
<l>Aut palmae titulo, cedere nesciae,</l>
<l>Laurive omine Delphicae,</l>
<l>Iesseae monitu concelebres lyrae:</l>
<l>Dudum, spe viridis boni,</l>
<l>Plantator rigua fixit humo Polus.</l>
<l>Tum primam vigil ilico</l>
<l>Stirpem, Calliope, prima Novensilum,</l>
<l>Fovit lympha Aganippide:</l>
<l>Foverunt hilares laude Favonii:</l>
<l>Quam certis Labor improbus</l>
<l>Telluris gremio complicuit fibris:</l>
<pb id='s222' n='218'/>
<l>Idem Palladiis bene</l>
<l>Ramis, et cumulo disposuit comae;</l>
<l>Ductu non sine Daedalo</l>
<l>Naturae, et vegeti pectine Cynthii.</l>
<l>Hinc sucus tener Artium;</l>
<l>Hinc saeptemgeminae vena Scientiae</l>
<l>Et trunco, et patulis iit</l>
<l>Interfusa feraci indole brachiis;</l>
<l>Dum se cortice masculo</l>
<l>Communit facilis stips Tolerantiae.</l>
<l>Visos o quoties ovans</l>
<l>Et flore, et foliis, risit Anactoris,</l>
<l>Miti germine gestiens!</l>
<l>Cui par non viridans Hesperidum nemus,</l>
<l>Clarum fetibus aureis;</l>
<l>Non saeptum rosei monstret Adonidis:</l>
<l>Quod circum moveant citum,</l>
<l>Pictae flore, Napeae, et Dryades pedem.</l>
<l>Donec Diva Paphi, et Themis</l>
<l>Certarunt meriti stipitis in decus:</l>
<l>Quarum sancta Themis comas</l>
<l>Vinxit Pierio stemmate, pulchrius,</l>
<l>Quam si vinciat aureis</l>
<l>Lydam Rex Platanum persa monilibus;</l>
<l>Aut frondosa superbiat</l>
<l>Mater centuplici fors anathemate:</l>
<l>Stirpem Diva Paphi modo</l>
<l>Circumdat gracilis germine Liberi,</l>
<l>Quali germine fertilem</l>
<l>Solatur thalamum Iessiades pii.</l>
<l>Quid restat, nisi perpetes</l>
<l>In fructus vigeat ARBOR ut enthea;</l>
<pb id='s223' n='219'/>
<l>Seu fructus Themidi voves,</l>
<l>Hymen, sive Deae fundere Cypriae?</l>
</lg>
</div3>
<div3 id='KaLB.04.03.18' n='18' type='poem'>
<head>AD FORTUNAM. ODE XVIII.</head>
<lg>
<l>QUid vero te cum, quid mihi, perfida,</l>
<l>Infame vulgi prostibulum levis,</l>
<l>Sprevisse quae nostros proterve</l>
<l>Ludificare procul penateis:</l>
<l>Nec codicillis, nec mihi nuntiis</l>
<l>Rogat? Non me luce Diespiter</l>
<l>Iuvet, vel unico vocari</l>
<l>Si mihi digna putere nutu.</l>
<l>Quod si vetus te respuit Antium,</l>
<l>Dudumque vanis abstinuit focis</l>
<l>Praeneste sacrum, et Roma turpeis</l>
<l>Sero dolens abolevit aras:</l>
<l>Quacumque malis, hinc abeas licet;</l>
<l>Seu pusionum te pila plus iuvat,</l>
<l>Trochusve, quo rotere consors:</l>
<l>Seu volucres simulare pennis,</l>
<l>Aut quaeris Euripum instabili fuga;</l>
<l>Aut inter angues lubrica conspici,</l>
<l>Quamquam et triformem digna fluxo</l>
<l>Sis Hecaten comitare curru:</l>
<l><corr sic='Roegisve' resp='printer'>Regisve</corr> volvi turbine Thessali,</l>
<l>Orcinasi te <corr sic='sors' resp='printer'>fors</corr> recreat domus.</l>
<l>Quis scit, propulsa forte quo nunc</l>
<l>Fornice, futilibusve lustris,</l>
<l>Aut tesserarum damnifica vice,</l>
<l>Circumvageris, non sine turpium</l>
<pb id='s224' n='220'/>
<l>Plaustris probrorum, et mille circum</l>
<l>Vipereis <sic corr='sociata' resp='transcriber'>socitata</sic> diris?</l>
<l>Quis scit, refixa qua Samius tibi</l>
<l>Rursum tyrannus procubuit cruce,</l>
<l>Scanditve bustum rex, Solonis</l>
<l>Sero memor, cruce digna, et igne?</l>
<l>Vidi et, maneret semirutae tuum</l>
<l>Cum fragmen ollae, ni dederis fugam,</l>
<l>Caput, refundendasque pulteis,</l>
<l>Et patinas oculi timerent.</l>
<l>Sed parce talpis exoculatior,</l>
<l>Si, Diva, frontis lumina mentior.</l>
<l>Tam dulce nimirum dolebam</l>
<l>Hosce Iareis fugitare monstrum.</l>
<l>Aiunt et aequor te magis auribus</l>
<l>Pollere, et ortos aequore murices.</l>
<l><corr sic='Boeticam' resp='printer'>Boeoticam</corr> sane nefrendem</l>
<l>Consilio ac ratione praestes.</l>
<l>Tum sed pedestrem non socias Chorum,</l>
<l>Quae <corr sic='stares' resp='printer'>stare</corr> nescis; Maeonio fides,</l>
<l>Si danda Vati. Vah decorum</l>
<l>Te sitiat genus, omne tectum!</l>
<l>FORTUNA, si tu lucis, et aurium,</l>
<l>Et mentis expers sola fores, parum est:</l>
<l>Nunc et tuos carere mente, et</l>
<l>Aure iubes, oculisque servos;</l>
<l>Ni qua Midae fors auriculae micant,</l>
<l>Sibique tantum prospicit Euclio.</l>
<l>Facesse, lena. Non Sesostris</l>
<l>Axe vehor? neque Baiazetis</l>
<l>Claustrum pavesco, non patitur duos</l>
<pb id='s225' n='221'/>
<l>In orbe soles dux Macedo, tenax</l>
<l>Sceptri? nec occasum tremisco.</l>
<l>Res sed enim, puto, digna votis</l>
<l>Mutare fabrum Caesare, tertia</l>
<l>Me opte si me lux gladio necet:</l>
<l>Aut classibus stravisse centum</l>
<l>Aequora, cedere iussa flagris;</l>
<l>Qua dedecora post fugias scapha.</l>
<l>Novi et fugacis litora principis,</l>
<l>Ensesque iuratos, et utres</l>
<l>Sanguineos, liquidasque venas,</l>
<l>Et dira magni pocula Socratis.</l>
<l>Non Bellifari nos oboli latent;</l>
<l>Non triste mendicans Orestes,</l>
<l>Et gladio feriendus, exul</l>
<l>Eheu, clientis denique Tullius.</l>
<l>Cur astra saltu forte petam, <unclear reason='print faded'>reses</unclear></l>
<l>Cocytio mox amne? Frustra,</l>
<l>Stulta, tuis mihi plaudis alis.</l>
<l>Scholam Corinthi iam teneo lubens:</l>
<l>Nec tu mineris fors Dionysium.</l>
<l>Seu rideas serena vultu;</l>
<l>Seu furibunda tones, perinde est.</l>
<l>Utrumque tanti. iam mea me, procul,</l>
<l>Quas vana iactas, mens nucibus, boni</l>
<l>Dudum replevit cauta censu</l>
<l>Pectoris, ingeniique regno.</l>
<l>Qua vis, alumnum quaerito supplicem:</l>
<l>Non figo vestris basia calcibus.</l>
<l>Flectamus: aversoque gressu</l>
<l>Pacificum, mea sensa, cordis</l>
<pb id='s226' n='222'/>
<l>Subite saeptum. Stridula deforis</l>
<l>Ludat cachinnis, aut stomachum citet,</l>
<l>Per iura, perduellis, amens,</l>
<l>Subdola, nec nuce digna cassa.</l>
<l>Auditis? ut trux grandine coctiles</l>
<l>(Commota nempe est) verberat imbrices?</l>
<l>Ridete sed frangente tecto</l>
<l>Fulmineum resilire vitrum.</l>
</lg>
</div3>
<div3 id='KaLB.04.03.19' n='19' type='poem'>
<head>THYRSIS. LYRICO-BUCOLICON. In Nuptiis. STEPHANI MULLERI, Rect. Palaeopol. ODE XIX.</head>
<lg>
<l>NIl tritum resono pollice THYRSIDIS</l>
<l>Iam dudum thalamo debueram mei.</l>
<l>Eheu tristibus aera,</l>
<l><reg orig='Divûm'>Divum</reg> quaestibus obstrepunt!</l>
<l>Seu tentem numero Threieio fides;</l>
<l>Seu chordis animem cymbala tinnulis:</l>
<l>Campani undique fletus</l>
<l>Maestis obruimur sonis.</l>
<l>Non ultra calamos nam terimus leveis;</l>
<l>Quos olim, medico sospes Apolline,</l>
<l>Laudavit MELIBOEUM</l>
<l>THYRSIS flare novellulum</l>
<l>Nunc omnis meritam Phoebus obit <corr sic='casum' resp='printer'>casam</corr>:</l>
<l>Phoebeique penus. Est nova barbitos,</l>
<pb id='s227' n='223'/>
<l>Ingens, splendida, dulcis,</l>
<l>Vultu laeta triangulo,</l>
<l>Quae sistris potior sit Phariis mihi:</l>
<l>Sunt quae fila genu nuncupet Italum:</l>
<l>Sunt quae brachia plectris</l>
<l>Levent dulce trementibus.</l>
<l>Quid iam conspicuam dentibus Indicis,</l>
<l>Atque Inda memorem ditem ebeno Chelyn?</l>
<l>Non mutis ego Vatum</l>
<l>Nervis nomina mentior.</l>
<l>Cantus ipse meos, tecta nitentia</l>
<l>Haud pridem varians culmine rustico,</l>
<l>THYRSIS cum MALACANDRO,</l>
<l>Et quis tertius? audiit;</l>
<l>Non, si multa modis se TRIPOLIS meis</l>
<l>Quondam difficilem praebuit arbitram;</l>
<l>Isthaec mens tibi, THYRSI.</l>
<l>Nos vulgum super aestimans,</l>
<l>At tu nunc tacito foedere iungeris,</l>
<l>Et festiva vetant cantica <orig reg='neniae'>naeniae</orig>;</l>
<l>Illustri super acres</l>
<l>Late funere <orig reg='neniae'>naeniae</orig>.</l>
<l>Audin, ut silices, antraque rupium,</l>
<l>Et valles reboent murmure flebili.</l>
<l>Et <orig reg='manes'>maneis</orig> in honoro</l>
<l>Exprobrent teneros cavo?</l>
<l>Nec iam dira boves funera nesciunt,</l>
<l>Non hornae pecudes, herbida carpere</l>
<l>Dudum pabula campis,</l>
<l>Et vivae immemores aquae.</l>
<l>Differ; THYRSI, torum, sub Iove publici</l>
<l>Dum ponant gemitus, et litui tibi</l>
<pb id='s228' n='224'/>
<l>Et iucunda decentem</l>
<l>Plaudant aera Thalassium,</l>
<l>Non diversa manet certus amor soni.</l>
<l>Quo Musae strepitu dulcia contrahunt</l>
<l>Agnae vincla leves? quo</l>
<l><corr sic='Latae' resp='printer'>Laetae</corr> gramine buculae?</l>
<l>Felix, THYRSI, toro! praepete quem Dea</l>
<l>Non pastor DORYLAS, non adiit pio</l>
<l>Hic cum SARNIDE CHIMON,</l>
<l>Nequiquam properans facem.</l>
<l>Nec tu SIDONIIS, unde larem modo</l>
<l>Ad nos iam tetulit tertia, finibus</l>
<l>Traducis LISABELLAM,</l>
<l>Servantem TYRIAS domos</l>
<l>Et formosa tibi saepta PALAETYROS,</l>
<l>Formosaeque dicat vincula Virginis,</l>
<l>(Livor saeve, facesse)</l>
<l>Alto sanguine. Virginis.</l>
<l>Quem tandem, MELIBOEE, exstruimus focum?</l>
<l>Qua spem prosequimur nos AMARYLLIDE?</l>
<l>Quin vestigia tuto</l>
<l>Prensamus pia tramite?</l>
<l>Hoc praeit etiam, ne timeas, MEGAS.</l>
<l>Frustra. Calliope nam mihi pronuba</l>
<l>Dircaeam valituro</l>
<l>Legit coniugio CHELYN.</l>
<l>Ne vultu sociae, THYRSI, superbias.</l>
<l>Et nostrae suus est, est Veneri decor:</l>
<l>Et centum mihi novit</l>
<l>Amplexu dare gaudia.</l>
<l>Mores conveniunt Penelopes minus.</l>
<l>Tum lites fugitat, nec pia iurgia.</l>
<pb id='s229' n='225'/>
<l>Puris vescitur auris.</l>
<l>Mel est, quod loquitur, merum,</l>
<l>Ultro iussa tacet. Quin, rea verberum,</l>
<l>Gestit mirificis icta sonoribus,</l>
<l>Plagarumque tributo</l>
<l>Metitur sua gaudia.</l>
<l>Nec tot, quas pereo, non tolerat fides,</l>
<l>Flammae zelotypae nescia, pellices:</l>
<l>Omnis iam scatet unde</l>
<l>Natis carminibus domus.</l>
<l>Haec nunc sunt vigilum munera Caelitum.</l>
<l>Gaude THYRSI, tuis, dum capior meis.</l>
<l>Caelo ponimur ipso,</l>
<l>Ultra si cupimus nihil.</l>
</lg>
</div3>
<div3 id='KaLB.04.03.20' n='20' type='poem'>
<head>IUBILUM PACIS, Post diuturna tandem bella in Germaniam reducis. 
ODE XX.</head>
<lg>
<l>NUnc mihi laetum fidibus novellis,</l>
<l>Barbiton tendas, age Diva Pindi</l>
<l><orig reg='Quibus'>Queis</orig> renascentis speciosa dicam</l>
<l>Munera PACIS.</l>
<l>PACIS, heu! dudum fugientis orbe,</l>
<l>Dum ruunt Orco Furiae, trucique</l>
<l>Foeda, succinctae stimulis, inundant</l>
<l>Saecula ferro.</l>
<l>Vana nos ludunt simulacra rerum?</l>
<l>An fide constant liquida, diuque</l>
<l>Naufragis parent Helenae corusco</l>
<l>Sidere fratres?</l>
<pb id='s230' n='226'/>
<l>Vah procellosos hiemis furores</l>
<l>Bellicae traxit nimis heu! Megaera:</l>
<l>Saeviit torto nimis heu! cruentus</l>
<l>Fulmine Mavors.</l>
<l>Nubilo tandem periere vasti</l>
<l>Turbines caelo: pia militari,</l>
<l><orig reg='Repetunt'>Reppetunt</orig> tandem sibi foedus Alcedonia</l>
<l>ponto.</l>
<l>Dulcis, o multum, mea plectra, dulcis</l>
<l>Orphei tradux, quibus omne late</l>
<l>Aes silet campis, et acuta rauco</l>
<l>Tympana bombo!</l>
<l>Martii vobis litui, ferusque</l>
<l>Buccinae clangor, volucrisque plumbi</l>
<l>Fulmen, et praeceps siluit tremendo</l>
<l>Machina rictu.</l>
<l>Ipsa, quae pridem cecinit severae,</l>
<l>Pallados telum, tuba, versa plausu,</l>
<l>Pallados mitem cecinisse iam nunc</l>
<l>Gaudet Olivam.</l>
<l>Hanc simul priscum retulisse terris,</l>
<l>Ultimo cantu monuit, vigorem:</l>
<l>Bella dediscit, strepitumque pugnae, et</l>
<l>Flebile murmur.</l>
<l>Tum sed antiquos placidis sonores</l>
<l>Devovet ludis thalamisque Regum:</l>
<l>Cui lyrae quondam removent iuvandas</l>
<l>Carmine mensas.</l>
<l>Aureis io! remeat, videtis.</l>
<l>Teutones? io! remeat, videtis?</l>
<l>Seiugis, glauco redimita frontem</l>
<l>Germine Diva.</l>
<pb id='s231' n='227'/>
<l>Obviis flavi reducem salutant</l>
<l>Frugibus campi: meliora tendunt</l>
<l>Osculaturi nimium moratam</l>
<l>Gramina colles.</l>
<l>Sancta, qua fertur, Pietas, et Aequum,</l>
<l>Et Fides almum comitantur axem,</l>
<l>Et salus, et dis viridante rerum</l>
<l>Copia cornu.</l>
<l>Exuunt promptis Silvae ferocem</l>
<l>Indolem telis: radiata multo,</l>
<l>Quae feris olim gladiis triumphat</l>
<l>Vomere Tellus.</l>
<l>Omnis in falces abit, et ligones</l>
<l>Terror hastarum: posuere <corr sic='saerum' resp='transcriber'>saevum</corr></l>
<l>Mitibus rastris capuli rigorem, et</l>
<l>Pectine furcae.</l>
<l>Simias late volucreis, et iram</l>
<l>Propulit signi rugientis aether:</l>
<l>Nec Iovis quondam, nova portat, ales</l>
<l>Fulmina Marti.</l>
<l>Civium nuper vitiata tabo,</l>
<l>Lactis, et puri liquidis inundant</l>
<l>Nectaris venis, roseique censu</l>
<l>Flumina mellis.</l>
<l>Ipse, qui caeco toties latebat</l>
<l>Imbre <orig reg='pilorum'>peilorum</orig>, tetricoque fumo,</l>
<l>Sol recens audet faciem retecto</l>
<l>Ostendere mundo.</l>
<l>Emicans, qua se rotat hospes, aula</l>
<l>Iubilis alte resonat coloni,</l>
<pb id='s232' n='228'/>
<l>Desidum vix dum bene tuta vasto</l>
<l>Ore <sic corr='tonantem'>tonantum</sic>,</l>
<l>Hinc et hinc altis nova tecta surgunt</l>
<l>Ruderum fossis: simul inquilinus</l>
<l>Crebrior complet rediens hiulcis</l>
<l>Oppida vicis.</l>
<l>Urbium tristes periere flammae:</l>
<l>Frater amplexu recipit sororem: et</l>
<l>Deflagraturis sacra comit Hymen</l>
<l>Tempora taedis.</l>
<l>Limpidis circum nitet ampla gemmis</l>
<l>Fabra Naturae facies, et auro:</l>
<l>Gaudiis ingens liquidis renidet</l>
<l>Undique Mundus.</l>
<l>O ter, o salve quater, alma! rerum</l>
<l>Patriis, Nutrix, revocata terris!</l>
<l>O Amor mundi merus, o abundans</l>
<l>Gratia salve!</l>
<l>Seu piam siccus Garamas remisit,</l>
<l>Aut supra Thulen freta cana linquis:</l>
<l>Nostra <orig reg='felices'>feliceis</orig> super arva pande</l>
<l>Mitior alas.</l>
<l>Exules longe tibi redde cultus;</l>
<l>Redde Fas pulsum, niveumque Morum</l>
<l>Lumen, et Regum Phrygio ligata</l>
<l>Pectora nodo.</l>
<l>Iam tibi verpae paveant Geloni</l>
<l>Eminus: celsis tibi iam tremiscat</l>
<l>Artace pinnis, profugoque pallens</l>
<l>Turcia ferro.</l>
<pb id='s233' n='229'/>
<l>Thracios tandem remigrare fineis</l>
<l>Pelle vesanum super alta Numen,</l>
<l>Qua cruor torvi veteres mariti</l>
<l>Imbuat aras.</l>
<l>Perpetis sic te Solimae subite,</l>
<l>Templa nobiscum velit ille demum</l>
<l>PACIS aeternus, veniente rerum</l>
<l>Limite, PRINCEPS,</l>
</lg>
</div3>
<div3 id='KaLB.04.03.21' n='21' type='poem'>
<head>AD ALBERTUM LINEMANNUM, De HULDERICO CALORESTE, Phil. Mag. Caeco. ODE XXI.</head>
<lg>
<l>CAeca fronte latens, ingenii dies</l>
<l>Quanto sit potior luce socordium,</l>
<l>Exemplo CALORESTES</l>
<l>Est, ALBERTE, notabili.</l>
<l>Centum, nonne vides, corpora lucida</l>
<l>Ut clari tenebras suspiciant Viri?</l>
<l>Ut pubes Academica</l>
<l>Unis confluat aedibus;</l>
<l>Seu linguam varios erudit in sonos,</l>
<l>Et punctis aperit sensa Iacobidum:</l>
<l>Seu certam sinuosae</l>
<l>Accendit Logices facem:</l>
<l>Naturaeve sacras ingreditur domos</l>
<l>Mystes flexanimus: seu, citus eloqui</l>
<l>Dulcis, tendit amussim</l>
<l>Vitae Socraticam bonae?</l>
<l>Illum et, difficili non sine calculo,</l>
<l>Caeli lucidulam scandere machinam</l>
<pb id='s234' n='230'/>
<l>Et commenta Tychonis</l>
<l>Vafri discere vidimus.</l>
<l>Facundum medio vidimus agmine</l>
<l>Euclidea tibi iungere lemmata.</l>
<l>Formarumque repentum</l>
<l>Nodos mille retexere.</l>
<l>Quid dicam fidibus ludere Musicum,</l>
<l>Quas docto sibimet pollice condidit?</l>
<l>Quid struxisse cicutas</l>
<l><orig reg='Iuges'>Iugeis</orig> artifici manu?</l>
<l>Nam finxisse, parum est, forte sedilia.</l>
<l>Aut aptam laribus sollicitis penum:</l>
<l>Nec tanti siet almis</l>
<l>Admovisse manum focis.</l>
<l>Ad <corr sic='metram' resp='printer'>metam</corr> quoties vidimus invidum</l>
<l>(Proh rerum faciem!) pellere missile?</l>
<l>Et dextre, neque certis</l>
<l>Sponsorum sine plausibus!</l>
<l>Seu noctem, vidua fronte satam, DEUS</l>
<l>Solatur vegeti lumine pectoris:</l>
<l>Seu plus, curta foris, se</l>
<l>Intra sensa recolligunt:</l>
<l>Miramur nitidae noctis imaginem,</l>
<l>Quae nostros tenera luce beet dies.</l>
<l>Quot talpas, age, possit</l>
<l>Unus dicere Lynceus?</l>
<l>Fertur, cum viridem tempora lauream</l>
<l>Circum cassa daret. Pieridum pater</l>
<l>Occentasse verenda</l>
<l>Claris carmina noctibus;</l>
<pb id='s235' n='231'/>
<l><orig reg='Quibus'>Queis</orig> flammae vigiles invideant poli,</l>
<l>Et Sol, et tremula Cynthia lampade,</l>
<l>Et, cum luce Dierum,</l>
<l>Mater fulgida Memnonis.</l>
<l>Non te PYTHAGORAE mite iuvet specu,</l>
<l>Nostri TIRESIA posthume saeculi,</l>
<l>Non qua graius olim</l>
<l>Orator latuit scrobe:</l>
<l>Cum mentis traherent irriguum iubar,</l>
<l>Umbrosi latebra fornicis abditi,</l>
<l>Doctis unde micarent</l>
<l>Mundi climata Solibus.</l>
<l>Nec te Pegaseis antra recessibus,</l>
<l>Aut Phoebus bifido vertice sopiat,</l>
<l>Fallentem cata pulchris</l>
<l>Quaqua tempora somniis.</l>
<l>Talem se volvit mentis acumine,</l>
<l>Cum <orig reg='molles'>molleis</orig> foderet DEMOCRITUS faces.</l>
<l>Talem se DIODORUS</l>
<l>Claravit quoque posteris,</l>
<l>Quem plectrum baculis iungere plurima</l>
<l>Invisum stupuit lux Geometricis.</l>
<l>Ne laudem DIDYMUM</l>
<l>Spisso codice nobilem.</l>
<l>Gaude perspicuis, o bone, noctibus.</l>
<l>Te, nocteque tuas Sol, aciem novi</l>
<l>Dum promittis HOMERI,</l>
<l>Celsis provehet essedis.</l>
</lg>
</div3>
<div3 id='KaLB.04.03.22' n='22' type='poem'>
<pb id='s236' n='232'/>
<head>AD URBEM MONASTERIENSEM, Post partam inibi, pactamque exoptatissimam Germaniae Pacem.
ODE XXII.</head>
<lg>
<l>EFfer laeta caput turrigerum polo,</l>
<l>Parque altae niteat frons Berecynthiae,</l>
<l>Urbs, quae COENOBII Westphalicos sacro</l>
<l>Campos nomine territas,</l>
<l>Ex quo prisca pio se <corr sic='MIMIGARDIAE' resp='printer'>MIMIGARDIA</corr></l>
<l>Correxit titulo. Nunc veterem Scholae</l>
<l>Florem, et contiguas ambiguo minas</l>
<l>Iacta <orig reg='comptior'>comtior</orig> aetheri:</l>
<l>Nec clades dibaphi mente puta gregis;</l>
<l>Postquam paciferum, de Tanai redux,</l>
<l>Germen Virgo tuis extulit arcibus</l>
<l>Supra Teutoniae solum,</l>
<l>Argutis Amasis iam tibi ductibus,</l>
<l>Et nomen perarat nobile Lippia;</l>
<l><orig reg='Quibus'>Queis</orig> chartam voveat Pergamus, et sacer</l>
<l>Omnem Nilus arundinem.</l>
<l>Mox et Caesaream Danubius tibi,</l>
<l>Et fundet dominans Austria sepiam;</l>
<l>Cui flagret rutilis Hermus, et India</l>
<l>Deservire liquoribus.</l>
</lg>
</div3>
<div3 id='KaLB.04.03.23' n='23' type='poem'>
<head>Propempticon AD FRIDERICUM CALISIUM, Cum Nobiliss. et Generosissimis Adolescentibus Georgio Ernesto, Andrea Bernhardo, et Friderico, Fratribus Germanis a Koenigseck, peregrinationem ineuntem. 
ODE XXIII.</head>
<lg>
<l>O Qui dulcia pignora,</l>
<l>Florem Prussiaco sanguine nobilem,</l>
<pb id='s237' n='233'/>
<l>Pubis sidera patriae</l>
<l>Matris delicias, spem nitidam Patris,</l>
<l>Avectas memori rate,</l>
<l>Spartae nacte decus tam, CALISI, pium:</l>
<l>Cur Euri fremitum levem,</l>
<l>Et spectas operas Aeoliae domus?</l>
<l>Iam nostris tibi carbasa</l>
<l>Votis icta tument, et gemitu sacro;</l>
<l>Raucarum Zephyri precum</l>
<l>Iam spirant, tumidis non sine lacrimis,</l>
<l><orig reg='Quibus'>Queis</orig> undae invaleant maris,</l>
<l>Et placata trucis marmora Nerei.</l>
<l>Felix scande trabem: tuum</l>
<l>Fausta depositum commeet oscine,</l>
<l>Ternae corcula Gratiae.</l>
<l>Spondent excubias en pia sidera</l>
<l>Exorata suas; Cypri</l>
<l>Isthinc Diva potens: hinc gemina face</l>
<l>Fratres Oebalii. Ratem</l>
<l>Circum Nereides ludere Balthicae,</l>
<l>Et Spio, et Crocale, et Psecas</l>
<l>Assultans, placidis occipiunt vadis:</l>
<l>Facundi memores soni, et</l>
<l>Vocis mellifluae, qua <corr sic='ridians' resp='printer'>radians</corr> polo</l>
<l>BRENONUM rutilo, suis</l>
<l>Nuper litoribus SPLENDOR, et incliti</l>
<l>Fulsit margine <corr sic='Bregele' resp='printer'>Bregelae</corr>.</l>
<l>Quo vos cumque favens appulerit DEUS,</l>
<l>Alata sequimur prece,</l>
<l>Et puppim rata suspiria; proferent.</l>
<l>Quod si dein quoque <corr sic='patris' resp='printer'>patriis</corr></l>
<l>Se desideriis vestra reciprocant,</l>
<pb id='s238' n='234'/>
<l>Non ventus facilis magis</l>
<l>Vos sistat reduci denique litore.</l>
</lg>
</div3>
<div3 id='KaLB.04.03.24' n='24' type='poem'>
<head>PRO SCHOLAE SALUTE, decantata ex tempore. 
ODE XXIV.</head>
<lg>
<l>SUmme doctorum Pater atque Custos,</l>
<l>Protegas nostri placidum Lycei</l>
<l>Quaesumus lumen, patriisque condas</l>
<l>Mitior alis.</l>
<l>Crescat hic sancto Pietas honore;</l>
<l>Floreant Artes, et amica morum</l>
<l>Castitas almo teneram coronet</l>
<l>Germine <corr sic='plebem' resp='printer'>pubem</corr>.</l>
<l>Pelle discordes Satanae tumultus;</l>
<l>Angeli circum vigilent, et atro</l>
<l>Usque sollertem revocent benigni</l>
<l>Turbine coetum.</l>
<l><corr sic='Si' resp='printer'>Sic</corr> tibi nostrae sonuisse laudes</l>
<l>Perpetim pergent et ab ore grata</l>
<l>Contubernalis tenero iuventae</l>
<l>Encomia carpes.</l>
</lg>
</div3>
</div2>
</div1>
<div1 id='KaLB.05' n='5' type='book'>
<head>CHRIST. CALDENBACH. <orig reg='RHYTHMORUM'>RHYTMORUM</orig> LIBER.</head> 
<div2 id='KaLB.05.01' n='1' type='poem'>
<head>HYMNUS MATUTINUS. I.</head>
<lg>
<l>FUlget en renata caelo,</l>
<l>Noctis expedita velo</l>
<pb id='s239' n='235'/>
<l>Lux per alta nubila;</l>
<l>CHRISTE, vere Sol dierum,</l>
<l>Lumen hoc in orbe verum,</l>
<l>Nostra vise pectora.</l>
<l>Tu simul reclive vergis,</l>
<l>Et sub aequor ora mergis,</l>
<l><corr sic='Coccus' resp='printer'>Caecus</corr> horror ingruit.</l>
<l>Grata rursus edis ora:</l>
<l>Tota pone mens decora</l>
<l>Claritate splenduit.</l>
<l>Pelle, pelle luce verbi,</l>
<l>Quicquid umbrat hoc acerbi</l>
<l>Cor rebelle frigoris</l>
<l>Sit lucerna clara mentis,</l>
<l>Nec probrosa fax decentis,</l>
<l>Ardeat cupidinis.</l>
<l>Fac pudica sanctiorum</l>
<l>Vita se nitente morum</l>
<l>Ornet usque lumine.</l>
<l>Dextra pura sit; modestus</l>
<l>Sermo; castus ipse gestus;</l>
<l>Mensa parca copiae.</l>
<l>Quaerit usque Rex Averni</l>
<l>Calle luminis superni</l>
<l>Devocare sedulos:</l>
<l>Hostis o dolos revela,</l>
<l>Et cruenta falle tela,</l>
<l><orig reg='Quibus'>Queis</orig> inuncat obvios.</l>
<l>Ense cinge nos fideli,</l>
<l>Et salubris aere teli:</l>
<l>Iure tegmen emicet.</l>
<l>Adde texta Veritatis,</l>
<pb id='s240' n='236'/>
<l>Et sinister evocatis</l>
<l>Pacis umbo militet.</l>
<l>Tum suprema cum dierum</l>
<l>Martis improbi severum</l>
<l>Claudet hora carcerem;</l>
<l>Exitum faccesse laetum,</l>
<l>Et subire da quietum</l>
<l>Inter astra marginem.</l>
</lg>
</div2>
<div2 id='KaLB.05.02' n='2' type='poem'>
<head>HYMNUS VESPERTINUS. II.</head>
<lg>
<l>FAbricator alme rerum,</l>
<l>Vesperascit, atque serum</l>
<l>Appropinquat horride:</l>
<l>O tuere dormientes,</l>
<l>Et propelle nos volentes</l>
<l>Vi doloque laedere.</l>
<l>Ecce grandis est caterva,</l>
<l>Cuius ardor est proterva</l>
<l>Concitare fulmina,</l>
<l>Quae suprema dent pusilli</l>
<l>Spiritus, et imbecilli</l>
<l>Corporis pericula.</l>
<l>O resiste conglobati</l>
<l>Agminis ferocitati,</l>
<l>Ne gravemur impotes:</l>
<l>Utque noctis hunc soporem</l>
<l>Hauriamus ad vigorem</l>
<l>Carnis, abde supplices.</l>
<l>Te per huncce lucis usum</l>
<l>Rege vidimus retusum</l>
<pb id='s241' n='237'/>
<l>Robur omne Daemonis:</l>
<l>Te regente porro tuti</l>
<l>Asseremur, et soluti</l>
<l>Iugibus molestiis.</l>
<l>Fugit e patente rerum</l>
<l><corr sic='Clarius' resp='printer'>Clarus</corr> ille, Sol, dierum</l>
<l>Imperator ordine:</l>
<l>Ne recedat a levatis</l>
<l>Lux superna veritatis</l>
<l>Occidisse nesciae.</l>
<l>Cumque <corr sic='temporibus' resp='printer'>temporis</corr> repleti</l>
<l>Iam supremus ille leti</l>
<l>Pandet ordo terminum:</l>
<l>O facesse tristiori</l>
<l>Mortis anxiae dolori,</l>
<l>Quo beemur, exitum.</l>
</lg>
</div2>
<div2 id='KaLB.05.03' n='3' type='poem'>
<head>DE PASSIONE DOMINI. III.</head>
<lg>
<l>QUid patrasti, Dux benigne</l>
<l>Agminis deperditi,</l>
<l>Cur flagella tenta digne</l>
<l>Iudiceris perpeti?</l>
<l>Fallor et non est reatus,</l>
<l>Quo tremiscas iudicatus.</l>
<l>Purus es, nec ulla mentem</l>
<l>Inquinavit pravitas:</l>
<l>Sauciavit appetentem</l>
<l>Tanta fati diritas,</l>
<l>Sponte tot crudeliores</l>
<l>Ferre discupis dolores,</l>
<pb id='s242' n='238'/>
<l>Te meorum degravavit</l>
<l>Vasta moles criminum.</l>
<l>Mater heu! iam nostra flavis</l>
<l>Hoc in Horto classicum.</l>
<l>Utque possim liberari,</l>
<l>Ipse gestis tu ligari.</l>
<l>Hinc tot in te turbulenta</l>
<l>Axe vibrant fulmina;</l>
<l>Hinc vehuntur et cruenta</l>
<l>Carnis arvo flumina,</l>
<l>Quae vel universa fesso</l>
<l>Membra siccant imbre presso,</l>
<l>Fugit a pallente vultus</l>
<l>Omne lumen lumine;</l>
<l>Inque tabescente cultus</l>
<l>Nil remansit corpore,</l>
<l>Saxa cernunt, et moventur,</l>
<l>Ut misellum lacrimentur.</l>
<l>Propter illa luctuosae</l>
<l>Passionis tormina,</l>
<l>Oro te, Rex gloriosae,</l>
<l>Tolle cuncta crimina,</l>
<l>Quae salutis <orig reg='reparatae'>repparatae</orig></l>
<l>Me repellunt faustitate,</l>
</lg>
</div2>
<div2 id='KaLB.05.04' n='4' type='poem'>
<head>In Actum Oratorium. DE MAGIS, PUERO IESU DONA SUA OFFERENTIBUS. IV.</head>
<lg>
<l>VEnit ergo, venit expetitus</l>
<l>Rex Sionis ille gentibus:</l>
<pb id='s243' n='239'/>
<l>Fulget astrum; praeco caelicus</l>
<l>Iam Monarcham prodit eruditus.</l>
<l>Sceptra, sertum, purpura</l>
<l>Ipsa tangunt sidera.</l>
<l>Quo movetis, clara gens Sabaeo</l>
<l>Longius profecta cardine:</l>
<l>Tectus horret ecce stramine,</l>
<l>Totus orbe delitens Ebraeo:</l>
<l>Quodque vult palatium,</l>
<l>Saepta sunt boantium.</l>
<l>Seu curuli gaudet ille sella</l>
<l>Noster heros, sive gramine:</l>
<l>Sive culmis, sive sindone</l>
<l>Membra natus contegit tenella:</l>
<l>Quem notarunt caelites,</l>
<l>Nos habebit supplices.</l>
<l>Quaere Vatum turba praesciorum:</l>
<l>Quo Dynastes exit oppido?</l>
<l>Iam Micheae nota concio:</l>
<l>Sola terra <corr sic='plaudet' resp='printer'>plaudat</corr> Ephratorum.</l>
<l>Nescit hunc Ierusalem,</l>
<l>Quem dat arcta Bethlehem.</l>
<l>Cur <corr sic='contremiscit' resp='printer'>tremiscit</corr> magna Regis aula?</l>
<l>Cur in enses surgit ardua,</l>
<l>Si latentem forte parvula</l>
<l>Pusionem servat orbe caula?</l>
<l>Quid requirat terreum</l>
<l>Rex et Auctor siderum?</l>
<l>Sistit auspicata fax, sodales:</l>
<l>Ecce recta Regis incliti!</l>
<l>Numquid huc moramur ingredi?</l>
<l>Contigit videre liberales</l>
<pb id='s244' n='240'/>
<l>Hoc penates hospite:</l>
<l>Restat his succedere.</l>
<l>Esto mitis, prosper, ac benignus,</l>
<l>Noster o caelestis advena:</l>
<l>Heu quis in e spreta limina</l>
<l>Ordo fati conpulit malignus?</l>
<l>Non hic ortus regio</l>
<l>Convenit fastigio.</l>
<l>Ergo byssum frusta fasciarum.</l>
<l>Strata <corr sic='cepses' resp='printer'>caespes</corr> supplet aurea?</l>
<l>Picta rupes haec tapetia,</l>
<l>Et misellis <corr sic='planctitus' resp='printer'>planctibus</corr> ferarum</l>
<l>Mite contubernium</l>
<l>Copiam satellitum?</l>
<l>Fallimur. Coruscat omne digno,</l>
<l>Rege te vibrante, lumine:</l>
<l>Cuncta cedet nox, o enite,</l>
<l>Vera lux, felice nata signo.</l>
<l>Haec habentem limina</l>
<l>Celsa laudant sidera.</l>
<l>En et haec tributa subditorum,</l>
<l>MAGNE PRINCEPS, casta munera;</l>
<l>Digna numquam, quando gratia</l>
<l>Vile pondus non adaequat horum.</l>
<l>Sed negata dexterae</l>
<l>Integramus pectore.</l>
<l>Sume testem,, DIVE REX, honoris</l>
<l>Hac in auri parte regii;</l>
<l>Sume testem turis enthei</l>
<l>Et Sacerdos lacrimis odoris.</l>
<l>Pone viram strenve:</l>
<l>Atque myrrham suscipe.</l>
<pb id='s245' n='241'/>
<l>Signa promimus benignitatis,</l>
<l>Signa fortis terna gloriae,</l>
<l>Qua per haec et illa caelicae</l>
<l>Clarus audis regna vastitatis.</l>
<l>Signa iuxtim debiti</l>
<l>Sume cultus Principi.</l>
<l>Hic fidelitatis ille verae,</l>
<l>Quam paramus, splendor emicat:</l>
<l>Hic precatuum quod aestuat</l>
<l>Igne supplici, cor intuere.</l>
<l>Flagrat hic innoxiae</l>
<l>Myrrha paenitentiae.</l>
<l>Si recurvum pastor Israelis</l>
<l>Huc tetendit ante poplitem,</l>
<l>Et serenum vidit auspicem:</l>
<l>Ne repelle, dexteris anhelis</l>
<l>Turba quae fert Ethnica,</l>
<l>Ominosa munera.</l>
<l>Flecte sceptrum, flecte gratiose.</l>
<l>Rex; nocentes, Pastor, expia,</l>
<l>Mortis, o verende, subiuga</l>
<l>Dira, Vindex, colla gloriose:</l>
<l>Et beatis optimus</l>
<l>Sparge terras fructibus.</l>
<l>Sic acerbo sponte plebs sequatur</l>
<l>Praevium redempta tramite;</l>
<l>Sic perennis flamma victimae</l>
<l>In litata sacra prodigatur.</l>
<l>Atque regni debitos</l>
<l>Semper auge terminos.</l>
</lg>
</div2>
<div2 id='KaLB.05.05' n='5' type='poem'>
<pb id='s246' n='242'/>
<head>In alium Actum Orat. Quo Christi, Redemptoris nostri, Spiritualis, PUGNA, VICTORIA, AC TRIUMphus celebrabatur. DE CHRISTI PATIENTIS PUGNA V.</head>
<lg>
<l>MAgna caeli Fortitudo</l>
<l>Languet, et defixa crudo</l>
<l>Collabascit stipite.</l>
<l>Mille vexant diriores</l>
<l>Innocentiam dolores,</l>
<l>Mille iustum machinae.</l>
<l>Summa rerum fulcra nutant:</l>
<l>Quaeque mundi spes volutant.</l>
<l>Fracta torpent pectora.</l>
<l>Illa patrii fatiscit,</l>
<l>Dum cruenta pugna gliscit,</l>
<l>Roboris Vis unica.</l>
<l>Quos adorant astra, vultus</l>
<l>Pallor ambita: atque multus</l>
<l>Crura languor occupat.</l>
<l>Colla sidunt: et lacertos,</l>
<l>Debilem fulcire certos.</l>
<l>Clavus ater alligat.</l>
<l>Ipse clamat se relictum:</l>
<l>Hostiumque turma victum</l>
<l>Censet agnum gloriae.</l>
<l>Quem valere sufferendo,</l>
<l>Et Plutoniam cadendo,</l>
<l>Vim decebat sternere.</l>
<pb id='s247' n='243'/>
<l>Talis ille, cum cadebat,</l>
<l>Tecta Samso diruebat,</l>
<l>Atque victor occidit.</l>
<l>Quid ferocis, plebs Ebraea?</l>
<l>Clara tollet mox tropaea,</l>
<l>Urna quem nunc abdidit.</l>
<l>Stamus omnes hoc cadente:</l>
<l>Roboramur hoc tremente:</l>
<l>Occubante vivimus.</l>
<l>Id facesse, CHRISTE FORTIS,</l>
<l>Fac beatae quaeso mortis</l>
<l>Gloria nitentibus.</l>
</lg>
</div2>
<div2 id='KaLB.05.06' n='6' type='poem'>
<head>DE CHRISTI RESURGENTIS Victoria. VI.</head>
<lg>
<l>CEssat ergo luctuosi</l>
<l>Proelium certaminis,</l>
<l>Et per auras gloriosi</l>
<l>Signa fulgent Principis.</l>
<l>Ergo tanti ponderis</l>
<l>Imperator fert habenas,</l>
<l>Et probrosi trux catenas</l>
<l>Turba mordet carceris?</l>
<l>Quanta rerum dimicantem</l>
<l>Impetebant fulmina?</l>
<l>Nescit, ultra quae migrantem</l>
<l>Perstrepebant, vincula.</l>
<l>Spreta cessit purpura:</l>
<l>Quaeque tabo diffluebant,</l>
<l>Plasma dignum nesciebant</l>
<l>Dulce vibrant vulnera.</l>
<pb id='s248' n='244'/>
<l>Sputa, clavi transierunt,</l>
<l>Et libido lanceae;</l>
<l>Flagra membris acquierunt.</l>
<l>Tristis humor <corr sic='spongeae' resp='printer'>spongiae</corr>,</l>
<l>Dens coronae spineae;</l>
<l>Quicquid et ferocis ara</l>
<l>Saeviebat heu! amara,</l>
<l>Fugit omne Golothae.</l>
<l>Iamque cuncta, quae dolenti</l>
<l>Se dolentem praestitit,</l>
<l>Meta mundi praevalenti</l>
<l>Suave lumen induit.</l>
<l>Terra gaudens exsilit;</l>
<l>Sol adorat hunc nitorem;</l>
<l>Clara caeli gens decorem</l>
<l>Tam verendum suspicit.</l>
<l>Aula pallens contremiscis</l>
<l>Diminuti Tartari;</l>
<l>Mors recedens ingemiscit;</l>
<l>Culpa cessat perfidi.</l>
<l>Omnis Antri <orig reg='squalidi'>squalidi</orig></l>
<l>Fracta moles subiugatur;</l>
<l>Certa sonti spes paratur</l>
<l>Insequentis gaudii,</l>
<l>Prodit ille de leonum</l>
<l>Sede Vates entheus;</l>
<l>Grande rubris ultionum</l>
<l>Haeret agmen fluctibus.</l>
<l>Spirat aevo redditus</l>
<l>Ille ceto devorandus;</l>
<l>Ille vivit immolandus</l>
<l>Abrahami filius.</l>
<pb id='s249' n='245'/>
<l>Plaude tanto liberata,</l>
<l>Plebs misella, Vindice;</l>
<l>Solve mentis dona grata;</l>
<l>Vive, suffer, concine.</l>
<l>Disce quin et vincere.</l>
<l>Hic oportet proeliati.</l>
<l>LAUREa si vis beari,</l>
<l>Hacce CHRISTI nitere.</l>
</lg>
</div2>
<div2 id='KaLB.05.07' n='7' type='poem'>
<head>DE CHRISTI ASCENDENTIS Triumpho. VII.</head>
<lg>
<l>POst tropaea, post recentem</l>
<l>Hoste victo Lauream,</l>
<l>It triumphans, ecce gentem</l>
<l>Qui redemit perditam,</l>
<l>Et subactam per severos,</l>
<l>Inclitae salutis heros,</l>
<l>Apparatus inferam</l>
<l>Stringit altus copiam.</l>
<l>Non per ampla se decorae</l>
<l>Urbis infert moenia.</l>
<l>Nube fertur: hanc honorae</l>
<l>Sedis arcet regia.</l>
<l>Non superbit forte bigis!</l>
<l>Non corona non quadrigis:</l>
<l>Illa Patris fulgida</l>
<l>Cedit uni dextera.</l>
<l>Huc levatur; huc tetendit,</l>
<l>Huc rapinas detulit.</l>
<l>Victa frustra turba frendit,</l>
<l>Quam catasta comprimit,</l>
<pb id='s250' n='246'/>
<l>E nigrantibus cavernis</l>
<l>Omne sedibus supernis,</l>
<l>Ni quod Orcum diligit,</l>
<l>Agmen aegrum reddidit.</l>
<l>Sic in arcam fert olivae</l>
<l>Germen ales nuntia;</l>
<l>Sic terendam dat nocivae</l>
<l>Gentis aulam Iosua.</l>
<l>Sic Enochus, sic Propheta</l>
<l>Scandit aetheris vireta;</l>
<l>Et Iacobum reddita</l>
<l>Visit auctum patria.</l>
<l>Parce Roma gloriari</l>
<l>Pristinis sollemnibus.</l>
<l>Lingua nescit ulla fati,</l>
<l>Qua Redemptor inclitus</l>
<l>Patriis celebritate,</l>
<l>Et decora claritate,</l>
<l>Sit revectus sedibus;</l>
<l>Mente nec prehendimus.</l>
<l>Plaudit universa rerum</l>
<l>Turba pompae Principis.</l>
<l>Terra gestit; astra verum</l>
<l>Lumen ornant iubilis.</l>
<l>Arva, montes, qua notantur,</l>
<l>Prata REGI gratulatur</l>
<l>Ipsa caeli mutuis</l>
<l>Aula fervet canticis.</l>
<l>Ductor alme, gloriose,</l>
<l>CHRISTE, Victor hostium,</l>
<l>In TRIUMPHI gratiose.</l>
<l>Posce nos consortium.</l>
<pb id='s251' n='247'/>
<l>Victa porro sit proterva,</l>
<l>Qua lacessimur, caterva.</l>
<l>Sic perenne caelitum</l>
<l>Audias praeconium.</l>
</lg>
</div2>
<div2 id='KaLB.05.08' n='8' type='poem'>
<head>IN SOTERIA MYSTICA, Quibus nomine AGNI, LEONIS, ET AQUILAE Christus Redemptor noster celebratur. CHRISTUS IN MORTE AGNUS. VIII:</head>
<lg>
<l>DOna laudis universi</l>
<l>Immolemus nocte mersi</l>
<l>Patriorum criminum:</l>
<l>Pro reorum labe magnus</l>
<l>Ille se lubenter AGNUS</l>
<l>Obtulit piaculum,</l>
<l>Errat horti per vireta</l>
<l>Rex, Sacerdos, et Propheta,</l>
<l>Pastor, Agnus, Victima;</l>
<l>Sponte quaerit hic ligari.</l>
<l>Euge vere singulari</l>
<l>Sospitamur hostia.</l>
<l>Hinc sacrorum tecta Vatum</l>
<l>Vinctus intrat; hinc Pilatum,</l>
<l>Atque Regem convenit.</l>
<l>Probra, sannas, flagra, sentes</l>
<l>Mitis inter saevientes</l>
<l>Hic, necemque repperit.</l>
<l>Urget aegrum crux amara.</l>
<l>Iamque tristi pronus ara</l>
<pb id='s252' n='248'/>
<l>Immolandus sternitur:</l>
<l>Qua litetur hic odore</l>
<l>Nobili, calens amore</l>
<l>Flamma cordis promitur.</l>
<l>Manat amplo fonte sanguis:</l>
<l>Quosque foede priscus Anguis</l>
<l><corr sic='Inqui narat' resp='transcriber'>Inquinarat</corr>, expiat</l>
<l>Ecce patrem sacra Nati</l>
<l>Leniunt, et caritati</l>
<l>Cuncta tantae roborat.</l>
<l>Transit amplis aucta donis</l>
<l>Gens amata de Pharonis</l>
<l>Arce sospes inferi;</l>
<l>Quos per ostium cruoris</l>
<l>Sparsa vis a perditoris</l>
<l>Ense salvat Angeli.</l>
<l>Fonte nos piaculari,</l>
<l>CHRISTE; munda, quos lavari</l>
<l>Velle per te dispicis:</l>
<l>Quasque spondes expiatis,</l>
<l>Nos, o AGNE, fac beatis</l>
<l>Interesse nuptiis.</l>
</lg>
</div2>
<div2 id='KaLB.05.09' n='9' type='poem'>
<head>CHRISTUS IN RESURRECTIOne Leo. IX.</head>
<lg>
<l>QUem sicut AGNUM vidimus</l>
<l>Fudisse vitam gentibus:</l>
<l>Nunc ut LEONEM cernite</l>
<l>Potenter hostes vincere.</l>
<l>Quis horror instat Inferis?</l>
<l>Quis terror aulae Daemonis?</l>
<pb id='s253' n='249'/>
<l>Quem dedecora nubilum</l>
<l>Mors expavescit terminum?</l>
<l>Nec ergo clauso marmori</l>
<l>Parsere Patres anxii,</l>
<l>Qua paricidae vindicem</l>
<l>Saepsere vitae Principem?</l>
<l>O vana mundi robora!</l>
<l>O tensa frustra retia,</l>
<l>Quae morte mergant unicum</l>
<l>Parentis alti Filium!</l>
<l>Luduntur hastae; languida</l>
<l>Stringendo sistunt vincula;</l>
<l>Rupere casses: exsilit,</l>
<l>Et praeda sospes aufugit.</l>
<l>Laetare iam nunc ardua,</l>
<l>Reducta plebs victoria.</l>
<l>Nam cuius, ede, liquido</l>
<l>Tropaea cedent commodo?</l>
<l>En fracta mortem, crimina,</l>
<l>Et cum Dracone Tartara!</l>
<l>Est et petenda mutuis</l>
<l>Opima praeda iubilis.</l>
<l>Nunc lex severa mitior;</l>
<l>Nunc Patris ira leior;</l>
<l>Nunc clausa dudum patria</l>
<l>Reclusa caeli ianua,</l>
<l>Supreme Victor, assere,</l>
<l>Quos vindicasti sanguine:</l>
<l>Nec fraude plangat hostium</l>
<l>Quod te colit, peculium.</l>
</lg>
</div2>
<div2 id='KaLB.05.10' n='10' type='poem'>
<pb id='s254' n='250'/>
<head>CHRISTUS IN ASCENSIONE AQUILA. X.</head>
<lg>
<l>NUnc io laetis super astra pennis</l>
<l>Tollitur Princeps solii perennis,</l>
<l>Unde sectatus fuerat tenentem</l>
<l>Avia gentem.</l>
<l>Ceu ferox, alta relevata valle,</l>
<l>Cum petit noto per inane calle</l>
<l>Ultimo sedes Iove cardinales,</l>
<l>FULMINIS ALES.</l>
<l>Hic sacri tandem gravitas laboris,</l>
<l>Hic feri cessat rabies doloris,</l>
<l>Quem lubens nostra vigil in salute</l>
<l>Sensit acute,</l>
<l>Hic suo pressos pede ridet hostes;</l>
<l>Hinc suos late regit, atque postes</l>
<l>Arctat Inferni Satanaeque fortem</l>
<l>Fraude cohortem.</l>
<l>Pristini celso redeunt honores</l>
<l>Dum PATRI dexter capit ampliores</l>
<l>Imperi fasces, dominus rotundi</l>
<l>Undique mundi.</l>
<l>Huc viam charis praeit ipse pullis:</l>
<l>Huc vocat gnavos, ubi nostra nullis</l>
<l>Sistet auctorum spatiis dierum</l>
<l>Gloria rerum.</l>
<l>CHRISTE, devotis trahe semper alis</l>
<l>Nos tuum post te genus, usque malis</l>
<l>Nescios tecum crucis expetitam</l>
<l>Vivere vitant.</l>
</lg>
</div2>
<div2 id='KaLB.05.11' n='11' type='poem'>
<pb id='s255' n='251'/>
<head>In Orationem geminam DE ANGELIS BONIS ET MALIS, Hymni duo. Primus. DE ANGELORUM PRO ECCLESIA EXCUBIIS XI.</head>
<lg>
<l>SUrge, surge blandiore,</l>
<l>Mens fidelis, e sopore</l>
<l><corr sic='Turpidorum' resp='printer'>Turbidorum</corr> temporum;</l>
<l>Surge lingua, vox, sonorae</l>
<l>Quicquid artis est, tenore</l>
<l>Pangat apto canticum.</l>
<l>Pastor ille quem veretur</l>
<l>Gens piorum, nos tuetur</l>
<l>Irretorto lumine.</l>
<l>Non is unquam sopietur.</l>
<l>Dignus ergo, qui levetur</l>
<l>Luculento carmine.</l>
<l>Huius ad mandata laetus</l>
<l>Angelorum nostra coetus</l>
<l>Saepta cingens excubat;</l>
<l>Quos, laboris inquietus,</l>
<l>Ille Serpens exoletus,</l>
<l>Ut trucidet, aestuat.</l>
<l>Ut leonum diriora</l>
<l>Pavit arctus inter ora;</l>
<pb id='s256' n='252'/>
<l>Qui Draconem perculit:</l>
<l>Cuncta sic nos terret hora.</l>
<l>Caelitum sed vis honora</l>
<l>Imbecilles protegit.</l>
<l>Dulce Vates igneorum</l>
<l>Agmen intuens equorum</l>
<l>Castra ridet hostica.</l>
<l>Tecta <corr sic='flragrant' resp='transcriber'>flagrant</corr> impiorum,</l>
<l>Quando iustus Angelorum</l>
<l>Voce linquit moenia.</l>
<l>Est adhuc, quae dimicantes</l>
<l>Firmat, et periclitantes</l>
<l>Orbe solvit anxio;</l>
<l>Quae praehendit ambulantes,</l>
<l>Et reducit deviantes,</l>
<l>Est superna concio.</l>
<l>Vos proinde, Turba fortis</l>
<l>Asserentis nos cohortis</l>
<l>Et ministra Numini,</l>
<l>Vos simul tam pulchra sortis</l>
<l>Fata nubilis subortis</l>
<l>Praedicate cernui.</l>
<l>Tuque, magne REX potentum,</l>
<l>Alme Custos o clientum,</l>
<l>Quos parasti sanguine,</l>
<l>Mitte porro, quae furentum</l>
<l>Ausa turbent, te timentum</l>
<l>Sancta castra copiae.</l>
<l>Hymnus Secundus.</l>
</lg>
</div2>
<div2 id='KaLB.05.12' n='12' type='poem'>
<head>DE DAEMONUM ADVERSUS Pios insidiis. XII.</head>
<pb id='s257' n='253'/>
<lg>
<l>GRex pusille, quem Sionis</l>
<l>Rex in arva pastionis</l>
<l>Gratiosae dirigit;</l>
<l>O tenella spes polorum,</l>
<l>Quam caterva trux luporum</l>
<l>Milleformis impetit:</l>
<l>Si tot in te mundus hostes,</l>
<l>Si profundos ipsa postes</l>
<l>Dira laxant Tartara:</l>
<l>Summa curam, fide tute,</l>
<l>Profidelium salute</l>
<l>Non remittunt Numina.</l>
<l>Post - Averni - quam vetustus</l>
<l>Anguis igne degit ustus,</l>
<l>Sede pulsus aetheris;</l>
<l>Et rebellis arx Giganti</l>
<l>Vasta stat: perenne tanti</l>
<l>Sunt habenae Vindicis.</l>
<l>Quid Tyranni quid feroces,</l>
<l><orig reg='Quibus'>Queis</orig> inhorret Secta, voces;</l>
<l>Quid dolorum machinae;</l>
<l>Vis et arma quid nocebunt,</l>
<l>Quando clavo praesidebunt</l>
<l>Huius arma dexterae?</l>
<l>Fide tantum: sed caveto,</l>
<l>Somnus ut ne forte leto</l>
<l>Te sinister mancipet.</l>
<l>Excuba, contende, spera.</l>
<l>Et Precando persevera:</l>
<l>Nulla te vis opprimet.</l>
<pb id='s258' n='254'/>
<l>Absque te nos excubamus,</l>
<l>Summe DUX, et militamus</l>
<l>Irrito conamine:</l>
<l>Tu levabis excubantes,</l>
<l>Tu tuaeque militantes</l>
<l>Sospitabis gloriae.</l>
</lg>
</div2>
<div2 id='KaLB.05.13' n='13' type='chapter'>
<head>IN CORONAM BONI PRINCIPIS, Sive Orationem de Virtutibus et officio Magistratus Christiani. XIII.</head>
<div3 id='KaLB.05.13.01' n='1' type='poem'>
<head>STROPH.</head>
<lg>
<l>QUisquis optas intueri</l>
<l>Pulchra serto tempora,</l>
<l>Linque iam rosaria;</l>
<l>Linque picta lilia,</l>
<l>Et vireta florida:</l>
<l>Prostat, ecce, pulchra veri</l>
<l>TEXTA PRINCIPIS videri,</l>
<l>Quae tenerrimo vigore</l>
<l><corr sic='Et fulgido' resp='printer'>Refulgido</corr> nitore,</l>
<l>Quicquid unquam purpurae,</l>
<l>Aut virentis gratiae,</l>
<l>Igne plurimo decorae</l>
<l>Chloridis tuentur orae,</l>
<l>Sola possunt vincere.</l>
</lg>
</div3>
<div3 id='KaLB.05.13.02' n='2' type='poem'>
<head>ANTIST.</head>
<lg>
<l>O Verendi praepotentes</l>
<l>Numinis Vicarii.</l>
<l>Quid decoris incliti</l>
<l>Cerno vestro confici</l>
<pb id='s259' n='255'/>
<l>Hac Corolla vultui!</l>
<l>Ferte traditam volentes,</l>
<l>Et per amplas hacce gentes,</l>
<l>Quaeis praestis, eminete.</l>
<l>Sic modestiae studete,</l>
<l>Sic Amori subditum;</l>
<l>Sic et Aequi terminum</l>
<l>Corde provido tenete;</l>
<l>Quodque primum, sic timete</l>
<l>Sanctitatem Caelitum.</l>
</lg>
</div3>
<div3 id='KaLB.05.13.03' n='3' type='poem'>
<head>EPOD.</head>
<lg>
<l>IGnosce, Flora, quod per hos honores</l>
<l>Vernantis hinc et inde saeculi</l>
<l>Amoenitates prorsus <corr sic='elegi' resp='printer'>eligi</corr></l>
<l>Mirare nobis elegantiores.</l>
<l>Visuntur arcto clara limite,</l>
<l>Quae dona praesens hora credit:</l>
<l>Quod Imperator noster edit,</l>
<l>Hoc orbis ipse fulget lumine.</l>
</lg>
</div3>
</div2>
<div2 id='KaLB.05.14' n='14' type='chapter'>
<head>In Actum Oratorium. DE ELECTIONE CAROLI V. ODAE V.</head>
<div3 id='KaLB.05.14.01' n='1' type='poem'>
<head>I. Lacrima super defuncto. XIV.</head>
<lg>
<l>SIc vel invictos manet hora Reges!</l>
<l>Sic nec incumbens solio potestas</l>
<l>Inclito, leti valet immodestas</l>
<l>Rumpere leges!</l>
<pb id='s260' n='256'/>
<l>Caedit incultos simul, et tenellos</l>
<l>Atropos tristis; rapit inquieta</l>
<l>Falce turgentes, et in obsoleta</l>
<l>Veste misellos.</l>
<l>Plange defuncti lacrimosa fata</l>
<l>PRINCIPIS, Teuto, cecidit retenti</l>
<l>Spes prius voti, nimis heu! repenti</l>
<l>Clade gravata.</l>
<l>Tuque stellare Moderator arcis,</l>
<l>Verte funesti nova damna fati,</l>
<l>Qui pio culpis populi gravati</l>
<l>Numine parcis.</l>
</lg>
</div3>
<div3 id='KaLB.05.14.02' n='2' type='poem'>
<head>II. Populi Regem nescientis infelicitas. XV.</head>
<lg>
<l>TErra, quam lex saeva mortis</l>
<l>Fecit orbam Principe,</l>
<l>Luget, ut marita, sortis</l>
<l>Fraude, cassa coniuge,</l>
<l>Qui manebat impetitae</l>
<l>Ceu <corr sic='culumna' resp='printer'>Clumna</corr> sacra vitae.</l>
<l>Ecquis eriget cadentem?</l>
<l>Quis fovebit anxiam?</l>
<l>Surgit hostis; et, paventem</l>
<l>Saevus, inquit, opprimam.</l>
<l>Illa quaerit, ut iuvetur:</l>
<l>Nemo perditam tuetur.</l>
<l>Sic fidelis grex sequelam</l>
<l>Vult magistri laniger:</l>
<l>Mundus ipse non medelam,</l>
<l>Si caduco Iuppiter</l>
<l>Vi potente non praeesset,</l>
<l>Cladis incitae capesset,</l>
<pb id='s261' n='257'/>
<l>Quod coruscus huic rotundo</l>
<l>Phoebus est systemati.</l>
<l>Quodque dia mens profundo</l>
<l>Praestat haerens corpori:</l>
<l>Praestat aequus <corr sic='omni' resp='printer'>omne</corr> genti</l>
<l>Rex vigoris appetenti.</l>
</lg>
</div3>
<div3 id='KaLB.05.14.03' n='3' type='poem'>
<head>III. Principum molestiae. XVI.</head>
<lg>
<l>COmmunis est laborum</l>
<l>Per aequor hoc dolorum</l>
<l>Lex et necessitas:</l>
<l>Sed qui regendo praestat,</l>
<l>Hunc maxime molestat</l>
<l>Onusta vastitas.</l>
<l>Hinc multa fortitudo,</l>
<l>Rerumque promptitudo</l>
<l>In Rege quaeritur;</l>
<l>Qui, quos coruscus aere,</l>
<l>Hos inter eminere</l>
<l>Virtute cogitur.</l>
<l>Hac dives allevabit,</l>
<l>Suisque prosperabit,</l>
<l>Accepta pondera.</l>
<l>O munus expetitum,</l>
<l>Cum Principem peritum</l>
<l>Dant alma Numina!</l>
</lg>
</div3>
<div3 id='KaLB.05.14.04' n='4' type='poem'>
<head>IV. Regni Proceres decet concordia. XVII.</head>
<lg>
<l>UT multa quisque moliatur,</l>
<l>Et pro salute colloquatur.</l>
<pb id='s262' n='258'/>
<l>Quae defugit Concordia,</l>
<l>Infirma sunt molimina.</l>
<l>Coite turbidi Regentes,</l>
<l>Et dissipatas aute mentes,</l>
<l>Prodesse cetti, foedere</l>
<l>Constantiori iungite.</l>
<l><corr sic='Sed, et' resp='printer'>Sed ecce</corr> Phoebi blandiorem</l>
<l>Repente lucidi nitorem!</l>
<l>Quid ista caeli candidi</l>
<l>Portendit aura prosperi?</l>
<l>Confide, Gens honora factis,</l>
<l>Et mite porro nunc peractis</l>
<l>In turbidi suspiriis</l>
<l>Promitte flamen aeris.</l>
</lg>
</div3>
<div3 id='KaLB.05.14.05' n='5' type='poem'>
<head>V. Votum felicitatis. XVIII.</head>
<lg>
<l>REdde, Caelum, pristinum favorem,</l>
<l>Et recenti parce PRINCIPI;</l>
<l>Induant hucusque conciti</l>
<l>Restitutum turbines nitorem:</l>
<l>Ut vigescant undique</l>
<l>Templa, leges, incolae!</l>
<l>Vive, vive, CAESAR, et decentem</l>
<l>Auspicato sume purpuram;</l>
<l>Sume virgam; quaere gloriam,</l>
<l>Et per orbem praeside patentem;</l>
<l>Ut vigescant undique</l>
<l>Templa, leges, incolae.</l>
<l>Cerno iam per arva laetiorum,</l>
<l>Orta pace, lucra civium;</l>
<pb id='s263' n='259'/>
<l>Cerno, sed gavisus, hostium</l>
<l>Subiugata colla barbarorum:</l>
<l>Et vigescent undique</l>
<l>Templa, leges, incolae.</l>
<l>Fiat! eia fiat! ut precamur,</l>
<l>Et beentur dote Numinis</l>
<l>Flore multo sceptra PRINCIPIS:</l>
<l>Fiet; immo fiet, auguramur.</l>
<l>Et vigescent undique,</l>
<l>Templa, leges, incolae.</l>
</lg>
</div3>
</div2>
<div2 id='KaLB.05.15' n='15' type='poem'>
<head>HYMNUS DE VANITATE MUNDI, et vitae aeternae desiderio. XIX.</head>
<lg>
<l>QUicquid inter haec rotundi</l>
<l>Conglobata claustra mundi</l>
<l>Interesse cernitur</l>
<l>Nil, quod ad probata mentis</l>
<l>Interire nescientis</l>
<l>Vota sit, relinquitur.</l>
<l>Cuncta plena falsi tatis;</l>
<l>Cuncta plena vanitatis;</l>
<l>Plena mortis omnia.</l>
<l>Quin et illa, quae beata</l>
<l>Sunt subinde computata,</l>
<l>Fraude sunt recondita.</l>
<l>Tu suprema FIRMITUDO.</l>
<l>Et flagrantis Aptitudo,</l>
<l>Copiosa spiritus,</l>
<l>Tu meae praecationi</l>
<pb id='s264' n='260'/>
<l>Atque mentis optioni</l>
<l>Solus esto terminus.</l>
<l>Te quoad rigare flatus</l>
<l>Hosce corporis meatus</l>
<l>Non quiescet, expetam:</l>
<l>Te perenne concupiscam.</l>
<l>Absque labe velle discam,</l>
<l>Absque fine diligam.</l>
<l>Quando, fare, sed gementem</l>
<l>Evocabis ad manentem</l>
<l>Inter astra patriam?</l>
<l>Est, ut in Sione, lentis</l>
<l>Hinc <corr sic='salutis' resp='printer'>solutus</corr> a fluentis</l>
<l>Te quod opto, concinam?</l>
<l>Ecce mundus insenescit;</l>
<l>Vis, dolus, nefasque crescit;</l>
<l>Friget alma charitas.</l>
<l>Disco saepe cum dolore;</l>
<l>Quod sub orbis hoc furore,</l>
<l>Somnolentus audias.</l>
<l>Plebs fidelium pusilla</l>
<l>Multa cogitur sub illa</l>
<l>Pravitate perpeti:</l>
<l>Cuique cura te reveri,</l>
<l>Horret amplius tueri</l>
<l>Ausa foeda saeculi,</l>
<l>Clamat omnis ex agone,</l>
<l>Quando cum solutione</l>
<l>Molis huius ingrues?</l>
<l>Quando motus audientem</l>
<l>Te tuumque dogma gentem</l>
<l>Hinc ad astra transferes?</l>
<pb id='s265' n='261'/>
<l>Sufficit! sat exulare</l>
<l>Sum coactus, et notare</l>
<l>Orbis insolentiam.</l>
<l>Sat superque taediosae</l>
<l>Carnis, et iugum perosae</l>
<l>Sustuli molestiam.</l>
<l>Tempus est, ut inde tutus</l>
<l>Tollar, atque dissolutus</l>
<l>Hoc inerte carcere,</l>
<l>Regna caelitum salutem.</l>
<l>Taedet, usque castra mutem,</l>
<l>Bella saeva ducere.</l>
</lg>
</div2>
</div1>
<div1 id='KaLB.06' n='6' type='book'>
<head>CHRIST. CALDENBACH. MISCELLANEORUM<corr sic=',' resp='transcriber'></corr> LIBER.</head>
<div2 id='KaLB.06.01' n='1' type='poem'>
<head>AD COELESTINUM MYSLENTAM, magni nominis Theologum,
mortem filiolae unicae lugentem. I.</head>
<lg>
<l>SAcro biverticem Sione Parnassum,</l>
<l>Cirrhamque Solymis, et profana Permessi</l>
<l>Fluenta sanctis Israelidum rivis,</l>
<l>Veram salutem bullientibus, muto,</l>
<l>O qua merent Heliconiis Idumaea</l>
<l>Praestare plectris! qua <orig reg='leves'>leveis</orig> sacer mutat</l>
<l>Phoebi furores Spiritus, supinisque</l>
<l>In conscium Musis DEO levat pectus!</l>
<l>Divina pango. Nescit acre mortalem</l>
<l>Vulnus medelam, Thespiosque fastidis</l>
<pb id='s266' n='262'/>
<l>Mortalitatis. anxiae dolor cantus.</l>
<l>Qua vita maeret, Pieris valet versu:</l>
<l>Qua mors herili spiculo piam turbat</l>
<l>Mentem, fatiscit. Ecce flos tener stirpis,</l>
<l>Spes una clari nominis, domo surgens</l>
<l>Fulcrum, tot una dulcium voluptatum</l>
<l>Parens amoena; Filiae decens vultus,</l>
<l>Bellique mores, gratiaeque dos omnis</l>
<l>Iacet feretro. Pignus unicum Patris,</l>
<l>Matrisque deliciae, recens senectutis</l>
<l>Utrimque solamen, decusque cognatae</l>
<l>Pulchrum domus, amorque, deserit terras.</l>
<l>Lugere fas est. Luctui. PARENS magne,</l>
<l>Concede, divinumque iugis humanae</l>
<l>Dolor fugacitatis occupet pectus.</l>
<l>Non asperum tibi nivosa durarunt</l>
<l>Cor saxa Tauri fluctibusque te fovit</l>
<l>Insana Tethys, dulce quin gemas funus,</l>
<l>Raptaeque cineres flore primulo prolis.</l>
<l>Sic flere natur Isaci suum, quamvis</l>
<l>Unum tot inter, advenam Phari pinguis,</l>
<l>Sceptro beandum, creditum truci caesum</l>
<l>Ferae, soluta veste perseveravit,</l>
<l>Superstitumque nesciere <corr sic='plorratus' resp='transcriber'>ploratus</corr></l>
<l>Aegri levamen. Impii necem David.</l>
<l>Sic Absalonis flevit, et trucis, iustum</l>
<l>Licet, furorem lanceae; comam frondens</l>
<l>Cum involvit arbos, et piaculum tanti</l>
<l>Sublime facinoris pependit, augustas</l>
<l>Poenae vices probante desuper Phoebo.</l>
<l>At tu novos etiam domo superfundis</l>
<pb id='s267' n='263'/>
<l>Luctus, adhuc tepentibus iacens bustis,</l>
<l>NATUMque plorans UNICUM. Tibi tristis</l>
<l>Redintegratur imber, et furens Eurus,</l>
<l>Caelique facies aspera, et minae ponti</l>
<l>Tumentis. antiquum tibi recrudescit</l>
<l>Vulnus, cicatricemque saeva rescindit</l>
<l>Acies, opemque pristinae negant herbae.</l>
<l>Haec ergo digna tot laboribus merces,</l>
<l><orig reg='Quibus'>Queis</orig> excubas CHRISTO, gregemque cordatus</l>
<l>Pium tueris, et rapacium fraudes</l>
<l>Saeptis luporum, vimque, mysticis arces?</l>
<l>Hic praemiorum Sol nitet, salutarem</l>
<l>Dum, Numini tanto vigore sementim</l>
<l>Facis Sacraeque non remissus ad clavum</l>
<l>Cymbae sedes; et, tot parens beandorum,</l>
<l>Dulcissimorum maesta pignorum terris</l>
<l>Sepulcra densas? Quin sacri renascuntur</l>
<l>Dies, honosque temporum, quibus magnas</l>
<l>Iterum DEI cunas stupentibus sistas</l>
<l>Templis, puerperamque VIRGINEM laudes,</l>
<l>Nitidumque Bethlehemicis chorum campis:</l>
<l>Tantaeque publico caduca transgressas</l>
<l>Sollennitatis gaudio impleas mentes.</l>
<l>En socius ista <corr sic='lancina' resp='printer'>lancinat</corr> tibi corda</l>
<l>Maeror, paresque lacrimae tuis manant,</l>
<l>Divine PRAESUL. mutuo stupent luctu</l>
<l>Celsae cathedrae, regiique suggestus,</l>
<l>Toties disertae conscii sibi vocis.</l>
<l>Sed qui potenti creber ore lamentis</l>
<l>Medere nostris ethnicosque compescis</l>
<l>Planctus, et alma Spiritus boni maestis</l>
<pb id='s268' n='264'/>
<l>Oracla pandis: eia, MYSTA divine,</l>
<l>Facunde PRAECO, nunc tuis modum ponas</l>
<l>Etiam querelis, truxque luctus absistat?</l>
<l>Quid defleas orbam patentibus natam,</l>
<l>Quae patrio nunc alibi gaudet immense</l>
<l>Felicius favore, et Angelos inter</l>
<l>Festiva de sollennibus sui CHRISTI</l>
<l>Donariis triumphat, horridam tantis,</l>
<l>Secura, thesauris plicare se virgam?</l>
<l>Quid praecocis queraris ingeni doteis</l>
<l>Simul sepultas, corculumque tot rerum</l>
<l>Iam dives usibus, DE Oque fecundum</l>
<l>Os semper, inque blandulos calens hymnos,</l>
<l>Annosque supra dexteram sui promptam</l>
<l>Sexus in arteis, et tenellulos cultus:</l>
<l>Quae, luculenti nunc acuminis compos,</l>
<l>Annosque nescientis, hospitem coram</l>
<l>DEUM canit, apinasque <orig reg='futiles'>futileis</orig> mundi,</l>
<l>Et Sisyphorum ludricras vices ridet?</l>
<l>Quid UNICAM tandem rapi fleas PROLEM,</l>
<l>Cui liberos tot hactenus sacro partu</l>
<l>Paritque, peperitque illa Numinis Sponsa,</l>
<l>Credentiumque mater, obstetricatu</l>
<l>Dudum tuo, curisque grandibus felix,</l>
<l>ECCLESIA, quibus aetheris domum comples?</l>
<l>Disquire mentem, Nulla maior in terris</l>
<l>Aut sors, <orig reg='honorve'>honosve</orig>, aut indoles voluptatum,</l>
<l>Amore filiam tuam <sic corr='(h)erus'>nerus</sic> mansit,</l>
<l>Quam nunc beatae contigit supra terras;</l>
<l>Qua non avita patriae lues culpae,</l>
<l>Non temporum noxae, trucisve fraus mundi</l>
<pb id='s269' n='265'/>
<l>Aut mille formes hostium queant vultus</l>
<l>Contaminare limpidam DEO mentem.</l>
<l>Hic laeta vere gaudiisque sinceris</l>
<l>Nunc gestit EUPHROSINE, piumque per caeli</l>
<l>Complexa germanum vireta, MYSLENTAM</l>
<l>Patrem manet, cui (sero sed velint fata!)</l>
<l>Pulchro secuturo comam implicet serto,</l>
<l>Et sponte natos fertilissimi campi</l>
<l>Flores, et artificem manum, sua nuper</l>
<l>Iam laude felicem, deserta commendet.</l>
<l>Sat ergo lacrimis, sat arduo iam nunc</l>
<l>Datum dolori, deme pectori curas</l>
<l>VIR magne, et augustos revise suggestus.</l>
<l>Doctasque <orig reg='sedes'>sedeis</orig> laetior, tuis pridem</l>
<l>Silentiis maerore mutuo captas.</l>
<l>Sic acer Ebraei fugit throno tandem</l>
<l>Luctus Regentis, cernuique plangores,</l>
<l>Cum Bathsebaea morte finiit proles:</l>
<l>Tyriamque surgens purpuram, Sabaeosque</l>
<l>Sucos, et escas Rex reposcit, et duram</l>
<l>Sodalitatis spe novae vicem lenit.</l>
</lg>
</div2>
<div2 id='KaLB.06.02' n='2' type='poem'>
<head>Tumulo FRIDERICI ZAMELII, <corr sic='Elbilgensium' resp='printer'>Elbingensium</corr> Senatoris, ac Poetae cl. II.</head>
<lg>
<l>NOn ergo lentum febre languida soli</l>
<l>Reddis caput, suoque sospes abscedit</l>
<l>Ergastulo mens illa, regiae Divum</l>
<l>Assueta, patriasque <orig reg='repetit'>reppetit</orig> sedes,</l>
<l>Praeclare ZAMELI, tener Senatorum</l>
<pb id='s270' n='266'/>
<l>Flos, corculum Phoebi ducis, tuae dudum</l>
<l>Laus una, Drusidos, decusque Musarum,</l>
<l>Ocelle vatum, quos Borussides plaudunt</l>
<l>Nymphae, paterque, qua freta alta Codani</l>
<l>Tument sali, Nereus vago diu late</l>
<l>Praelustribus velis dat inclitos mundo:</l>
<l>Non ergo pristinus vigor redit membris,</l>
<l>Letoque mergis arduae larem mentis,</l>
<l><corr sic='Senite' resp='printer'>Senile</corr> corpus, totque dotibus fetum</l>
<l>Pectus riget, sibique debitum tandem</l>
<l>Pignus reposcit mater omnium tellus?</l>
<l>Quis te, quis Aesculapius latebroso</l>
<l>Reducat orbe? quo citatus Alcide,</l>
<l>Domos silentum, pallidosque secessus</l>
<l>Enabis, aevo Nestoris redonandus,</l>
<l>Et saecla dignus replicare Cumaea?</l>
<l>Vel Aesonem Medea quae novum fingat</l>
<l>Primos in annos, verque floridum vitae?</l>
<l>Nam quod maligna Parca ius Poetarum</l>
<l>In lustra quaerit, flebilique trux urna</l>
<l>Tegit, suique, totque prorogatores</l>
<l>Perenne sacros nominum verendorum?</l>
<l>Frustra proinde Delium celebramus</l>
<l>Cantu deum, qui fata mystico pandit</l>
<l>Raptu, lyraque gaudet, et salutares</l>
<l>Cubantibus certa manu parat sucos:</l>
<l>Si squameorum fulva saecla serpentum</l>
<l>Vetusta quondam tegmina, et cutem foedam</l>
<l>Eliminandae prodigunt senectuti,</l>
<l>Afrisque vernant flore primulo tesquis;</l>
<l>Si fulminantis armiger Iovis primos</l>
<pb id='s271' n='267'/>
<l>Senior dies, aliasque respicit cunas;</l>
<l>Iactisque cornibus subinde longaevum</l>
<l>Cervo renidet tempus, et novi menses:</l>
<l>Nos sed ter ampli Numinis sacerdotes,</l>
<l>Cirrhaeque mystae, dulciumque sacrorum,</l>
<l>Ut imperat Soror ferox, sepulcrali</l>
<l>Mensesque inulti, et membra ponimus circo.</l>
<l>Heu irritos questus! iaces, decus vatum,</l>
<l>Lux clara Prutenum, cohortis auguste</l>
<l>Dux Musicae, sacerque primipilaris:</l>
<l>Eheu! iaces: tristique manibus lessu</l>
<l>Vix nostra nunc tuis, doloribus pressa,</l>
<l>Litat Thalia, tota quae Medusaei;</l>
<l>Fluenta fontis, nobilemque Parnassum</l>
<l>Movere sospiti tibi laborabat,</l>
<l>Ex quo meos sperare mitius cantus,</l>
<l>Apollinemque <corr sic='iusserat' resp='printer'>iusseras</corr> magis dextrum,</l>
<l>Nosterque tanto meruit arbitro caprum,</l>
<l>Materna, Lycidas, ausus arva Sicano</l>
<l>Mulcere versu, et Teutonum novis rhythmis,</l>
<l>Cannaque cycneos recepit applausus:</l>
<l>Iaces; nec orba te valentibus nostri</l>
<l>Plebs principem votis chori remolimur,</l>
<l>Sacerque VOIDIUS, nova nitens lauru,</l>
<l>Tuique sollers praeco DACHIUS plectri,</l>
<l>Et aestimator verus; et sui Phoenix</l>
<l>OPITII renatus igne, transscripto</l>
<l>Maestum usque; TITIUS, Vistulam levans cantu:</l>
<l>Pars candidam frontem, nivesque Phoebei</l>
<l>Videre vultus heu! deinde quaerentes</l>
<l>Frustra: iaces, nec copiosa, te proles,</l>
<pb id='s272' n='268'/>
<l>Dulcisque pignorum chorus, pia patris</l>
<l>Defixus et nunc voce, totque praeceptis,</l>
<l>Moratur, Aoniis; domusque deserta:</l>
<l>Non nobilis sacer Senatus Elbingae,</l>
<l>Lectique Patres, et tuis diu suasis</l>
<l>Cives beati nocte suscitant summa.</l>
<l>En Pomesanides tuo fluunt largum</l>
<l>Dolore Nymphae, lacrimisque succrescit</l>
<l>Uterque Nogatus. Ipse Bregela augustae</l>
<l>Humentior succedit urbi, et insignem</l>
<l>Deplorat arnam. cui suos procul pingui</l>
<l>Concedit electro corusca maerores</l>
<l>Tethiis. gemunt per arva surda Faunorum.</l>
<l>Turbae, suisque pristinos modos optant</l>
<l>Frustra choreis. volvit uvido lapsu</l>
<l>Obitus graves Libethra, pineumque amplo</l>
<l>Devestit orbe verticem tibi Pindus.</l>
<l>Verende ZAMELI, Senumque, Vatumque</l>
<l>Micans ocelle, Prussiae tuae lumen:</l>
<l>Si vestra nostros audit ora plangores,</l>
<l>Mortaliumque condolere lamentis</l>
<l>Dignatur aether, qua, novo virens serto,</l>
<l>Et delphico pulcher decore, Musarum</l>
<l>Alia sodalitate dulcium gaudes,</l>
<l>Alioque Pindo medius inter argutos</l>
<l>Pars magna vates, proximeque laudato</l>
<l>Iunctus SABINO: cerne, quos tuae rores.</l>
<l>Tumbae sacramus, mitis, et piis casto,</l>
<l>Quem ferre noster unice valet maeror,</l>
<l>Velis litatum rite manibus versu:</l>
<l>Tum mollis <unclear reason='print faded'>ossa</unclear> merita presset hic caespes,</l>
<pb id='s273' n='269'/>
<l>Dique, cui dux Phoebus ipse subscribat,</l>
<l>Dum Vandalum ferox petit Chronus pontum</l>
<l>Quod iure cuncti te fatemur audire,</l>
<l>Borussicorum LUMEN audias VATUM.</l>
</lg>
</div2>
<div2 id='KaLB.06.03' n='3' type='poem'>
<head>AD CASPAREM BARLAEUM, Poetam magni nominis. III.</head>
<lg>
<l>VAtum corusca palma, Belgii lumen</l>
<l>Tui, <corr sic='novellae' resp='printer'>novelle</corr> Mantuae perennantis</l>
<l><corr sic='Si reno Phoenix' resp='printer'>Sirenophoenix</corr>; seu magis Canopei</l>
<l>Audire cycni non superba vis proles:</l>
<l>Quis, fare, sacram maior entheat Phoebo</l>
<l>Tibi Deus mentem? quis alter insueto</l>
<l>Exsultat Helicon colle, Pegasique undam</l>
<l>Plaudit, canoram dum verendus intendis</l>
<l>Late tubam, fortemque ducis aeterno</l>
<l>Bataviam versu. Tibi dehinc omnis</l>
<l>Arescat Hippocrene, et uda Permessi</l>
<l>Vis. te Claros novum, (quid obstat?) et Delphi,</l>
<l>Lyciaeque rura ditis expetant Numen.</l>
<l>Tu Marsyam, tu Pana tibiis vincas:</l>
<l>Armenta tu Pheraea mulceas cantu:</l>
<l>Saevus tibi cecidisse iactiter Python.</l>
<l>Nunc prisca Belgicis aquis resurrexit</l>
<l>Ortygia; nunc Cynthi iugum. Medusaeis</l>
<l>Fluxisse nunc se Vahalis exsilit lymphis:</l>
<l>Dulcique Thymbra floret Amstelodamum.</l>
<l>Divine Vates expavenda Pirenes</l>
<l>Sacrae vorago, lucidum decus <sic>Pimplae</sic>,</l>
<l>Dictator ardui severe Parnassi,</l>
<l>Quem nulla trux praepetibus arroget fusis,</l>
<pb id='s274' n='270'/>
<l>Aut nocte Lethaea sacrum premat Clotho</l>
<l>Ut nostra, dum surgunt tuos perhorrescit</l>
<l>Thalia cantus! ut dolet viam iugi</l>
<l>Tentaste Pindo, qua perenne repentem</l>
<l>Se cernat infra, nec celebre Perrhaebi,</l>
<l>Te pone felix tendat ad caput <corr sic='divi' resp='printer'>clivi</corr>!</l>
<l>Seu grande Maeonia fretum subis navi:</l>
<l>Tibulliana seu rati Notos molleis,</l>
<l>Et blandiore flumen impetis vento.</l>
<l>Tales iambos primus artifex fudit,</l>
<l><orig reg='Quibus'>Queis</orig> colla diffregere se Lycambea.</l>
<l>His vellet elegis Cynthiae procax nomen,</l>
<l>His claruisse Lesbiae leves flammae.</l>
<l>Hoc ipse gaudeat puer Dionaeus,</l>
<l>Latiique praeceptore percipi fasti.</l>
<l>Tu Dardani cantare fata ductoris,</l>
<l>Tu gesta poteras; tu perennibus Troiam</l>
<l>Sacrare chartis, Troicumque victorem,</l>
<l>Quas abderet Babylonio quieturus</l>
<l>Tapete, nobilique clauderet gemma,</l>
<l>Lituos et inter Dux, tubasque versaret</l>
<l>Pellae. Tibi Dircaea, si velis, gratam,</l>
<l>Tibique Venusina haud neget lyram Siren.</l>
<l>Quin ipsa dudum vocibus tuis stare</l>
<l>Perculsa gestiunt, et ire, Pangaea,</l>
<l>Rhodopeque, et Ismarii ferus iugi vertex,</l>
<l>Et omnis aemulas trahens feras Haemus.</l>
<l>Felix virorum turba, quae tui docto</l>
<l>Meruit furore barbyti celebrari;</l>
<l>Seu coniugali blandus accinis lecto,</l>
<l>Seu clara sacris manibus facis iusta,</l>
<pb id='s275' n='271'/>
<l>Seu milleformi Daedalum moves causa</l>
<l>Plectrum. Vigent tui per ampla terrarum</l>
<l><corr sic='BRITANNAE' resp='printer'>BRITANNE</corr> PRINCEPS nec vigete cessabunt</l>
<l>Unquam Triumphi. <corr sic='sulget' resp='printer'>fulget</corr> ipse Phoebeo</l>
<l>Sol celsus auto, quo Bataviae primum</l>
<l>Vates refulsit. nesciet mori CHRISTI</l>
<l>REX CHRISTIANUS laude, perstat aeterno</l>
<l><corr sic='ARAUSPONUM' resp='printer'>ARAUSIONUM</corr> dia fama praecone,</l>
<l>Gentisque decantata NASSOVAE virtus</l>
<l>Fugitque longam clara MAGDALIS noctem.</l>
<l>Nec tristibus plorata delitet bustis.</l>
<l>Quid bellicas dicam vices, Iberumque</l>
<l>Damna, et gradivi Belgici inclitas lauros?</l>
<l>Quam grande laetam Iasonis novi classem,</l>
<l>Et ARGONAUTAS Battavos sonat plectrum.</l>
<l>Ditemque Colchidos Philippicae praedam!</l>
<l>Ut victa nunc VESALIAE iuvat nosse,</l>
<l>SYLVAeque moenia, quibus omnis antiquos</l>
<l>Mars temnit ausus; atque Americae diros</l>
<l>Casus OLYNDAE! Vivis, ample RUTGERSI</l>
<l>Vivitque VORSTIUS, nitens Calenaei</l>
<l>Lampas chori:nec SNELLIUM triumphabit</l>
<l>Nox atra, caeli fulgidum sui lumen,</l>
<l>ERPENIUMve, os unicum orbis Eoi.</l>
<l>Hoc Vate toties grande nomen HUGENI,</l>
<l>Hoc debuit SCRIVERIUS superbire;</l>
<l><corr sic='Venetae' resp='printer'>Venetaeque</corr> purpurae decora MOLINUS</l>
<l>Pars, et, Poetam possidere caelestem</l>
<l>Felix, Thaliae MYLIUS, <corr sic='inclite' resp='printer'>inclitae</corr> tutor,</l>
<l>Notusque nobili cliente patronus.</l>
<l>Haec plectra GROTIUS suae merebatur,</l>
<pb id='s276' n='272'/>
<l>Haec VOSSIUS laudi, stupenda laudatae</l>
<l>Aeternitatis decora. tu simul tantae</l>
<l>Praeconiis, CUNAEE, dulcibus Musae</l>
<l>Gaudes, et ANNA, fax sui recens sexus.</l>
<l>Non tango ceteros. Sed et sacri codex</l>
<l>Verbi patentem, Liviusque describit</l>
<l>Circum Camenae, Romulisque cantati</l>
<l>Vates nepotibus: nec urbium Phoebus</l>
<l>Elogia patriarum abhorret, et doctis</l>
<l>Tornatiles antiquitatibus griphos.</l>
<l>Iam functa Vatis plectra, iam tubam grandem</l>
<l>Ibat sacratum grex sacer Camenarum,</l>
<l>Omnisque festo Cirrha ferbuit cantu:</l>
<l>Cum Fama CIMBRICAE inclitas ferens laudes</l>
<l>Sublime VENERIS, Martiosque GUSTAVI,</l>
<l>Late labores praedicans, cruentasque</l>
<l>Lauros, et acre regiae decus mortis,</l>
<l>Novum Poetae nomen, et novos plausus,</l>
<l>Qua Solis est iter, poposcit, et mundum</l>
<l>Novo volubilem stupore defixit.</l>
<l>Si non <orig reg='agrestes'>agresteis</orig> anseris feri cantus,</l>
<l>Raucosque garritus inutilis grilli,</l>
<l>BARLAEE, fastidis, o, et Batavorum</l>
<l>Praestans aedon, et suavior Cycne:</l>
<l>En ut tuis ovant Bourussides Nymphae</l>
<l>Nominibus, Amstelaeque mutuos iungunt</l>
<l>Plausus! ut ipse, qua novos sibi passim</l>
<l>Cynthos ad Arcthon aspicit renascentes,</l>
<l>Apollo pronos porrigit tibi fasceis,</l>
<l>Omnisque late natio poetarum</l>
<l>Assurgit uni. Scande prosper, ac felix</l>
<pb id='s277' n='273'/>
<l>Sacros tibi Colleis; capesse devotum</l>
<l>Ebur, piamque pande laete cortinam,</l>
<l>Nec ture dedignare post coli nostro:</l>
<l>At tu, tuis quae moeniis Virum nuper</l>
<l>Leida receptum ter beata transscribis,</l>
<l>Tantumque docto praeripis decus Rheno,</l>
<l>Urbs dives, ingens, nobilis: tuas noli</l>
<l>Dehinc opes, et editas mari sedes,</l>
<l><orig reg='Thetinque'>Thetynque</orig> vinctam, et aemulas Deum tectis</l>
<l>Iactare turreis. Asturum sile clades,</l>
<l>Iugumque cessans, et potentium gazas</l>
<l>Hispaniarum dirutas. tibi Ganges,</l>
<l>Nigrisque, et horrens Tanais, ad tuos sueti.</l>
<l>Coite portus, Indiaeque trux hospes</l>
<l>Non simplicis prematur, unaque immensi</l>
<l>Orbis taberna, totque copiae laudum.</l>
<l>Hoc Vate felix restat ut dein plaudas,</l>
<l>Clarumque celsis culmen inferas astris.</l>
</lg>
</div2>
<div2 id='KaLB.06.04' n='4' type='poem'>
<head>AD CHRISTIANUM DREIERUM, Th. D. Uxori dilectissimae iusta facientem IV.</head>
<lg>
<l>DOCTOR verende, Numinis vicem nacte</l>
<l>Summi, poli decora mystici lampas,</l>
<l>Fulsura quondam Solis instar aurati,</l>
<l>Et ceu coruscus siderum nitor; magni</l>
<l>Legate CHRISTI, nec supine sanctorum</l>
<l>Oraculorum promeconde: seu, Bethles</l>
<l>Ut hospes olim, legis abditos sensus,</l>
<l>Non simplici stupendus ore, recludis:</l>
<l>Seu pertinaces Arios Stagiraei</l>
<pb id='s278' n='742'/>
<l>Vigore ferri fundis, et stygi mactas,</l>
<l>Ut, Hippo quondam quem tulit DEO, Praesul:</l>
<l>Seu templa, doctosque aurei lares tandem</l>
<l>Chrysostomi facundus imbuis fluxu:</l>
<l>Verende DOCTOR, quae tuis repentino</l>
<l>Inhorret aura nimbo, et obstrepit velis</l>
<l>Adversa, totumque impetu abripit Phoebum!</l>
<l>Vix nonus eheu! Cynthiae tumet rursum</l>
<l>Orbis, pudico Cypridos tibi primum</l>
<l>Ex quo flagravit igne lectus, almasque</l>
<l>Instruxit Hymen dulcior faces, florem</l>
<l>Borussidum iugans tibi puellarum.</l>
<l>Quae tum bonorum plaustra, nec capessendae</l>
<l>Felicitatis Ilias tuo fluxit</l>
<l>Fecunda ruri! Non tibi verecundo</l>
<l>Tum crassus auro, non throno prior Croelus</l>
<l>Non anulo visus Gyges, vel antiquo</l>
<l>Quaecumque monstra sortis emicant aevo.</l>
<l>Hoc deerat unum scilicet Cui illustres</l>
<l>Dudum per orbem Fama <orig reg='compserat'>comserat</orig> bigas,</l>
<l>Et optimates inter eruditorum,</l>
<l><orig reg='Quibus'>Queis</orig> iussa caeli pandere est labor mundo,</l>
<l>Non torta, non fucata, sed suis ducta</l>
<l>Illime rivis, limpidoque decursu,</l>
<l>Longe invidendum consecraverat nomen:</l>
<l>Et sacra nunc ut matrimonii iura,</l>
<l>Patrisque nomen dulce, coniugalesque</l>
<l>Nexus et inclitos penatium fasces</l>
<l>Nosses beatus, patriique vim regni.</l>
<l>Tantas quid hic recenseam Tibi nuptae</l>
<l>Dotes, doloris fomitem novum saevi,</l>
<pb id='s279' n='275'/>
<l>Luctusque iusti perpes incitamentum!</l>
<l>Tales inempto tinxerat genas cultu</l>
<l>Rebecca dulcis, Persicoque delecta</l>
<l>Puella regi. tale sponsa Nabalis</l>
<l>Mel fudit ore, primulis Idumaei</l>
<l>Cum blanda flammis cor perureret vatis,</l>
<l>Suisque ferrum triste deprecaretur.</l>
<l>Non dignior caelestis Isaci matrem</l>
<l>Pudor probavit, enitensque divino</l>
<l>Timore virtus, et piae decor vitae.</l>
<l>Quid uberem dicam latis novi curam,</l>
<l>Domesticaeque sedulos rei vultus,</l>
<l>Mitemque gestum, sicubi fatigato</l>
<l>Librisque, pulpitisque coniugi pronas</l>
<l>Offerret ulnas, osculisque sinceris</l>
<l>Detergeret doctos amica sudores?</l>
<l>Id omne tumba nunc rapit iubar vultus,</l>
<l>Morumque lumen. Occidit citum sidus</l>
<l>Domique, dominique: <corr sic='artuit' resp='printer'>aruit</corr> lepos oris</l>
<l>Mellitus: et genti suum perit fulcrum:</l>
<l>Nec Gratiarum sarta linquitur sedes;</l>
<l>Sed parce luctu, vir sacri calens aura</l>
<l>Propinquiore Spiritus, Quid exstinctam</l>
<l>Doles, perennis evenire cui fluxo</l>
<l>Vigor nequivit orbe? flesque praereptam,</l>
<l>Quae desitura vixit? Absit, ut sortem,</l>
<l>Qua nascimur mortale vulgus, ignores,</l>
<l>Aut posse redimi iugibus putes donis,</l>
<l>Quin illa nunc alibi volens sibi fixit</l>
<l>Sedem, renatus qua suum decor nescit</l>
<l>Finem: novosque laeta spondet amplexus,</l>
<pb id='s280' n='76'/>
<l>Dum sempiternum copuleris in foedus</l>
<l>Redux, statosque post perenne convictus.</l>
<l>Tum nec parum sui reliquit abscedens,</l>
<l>Cui dulce pignus patria domo sospes</l>
<l>Irreptat, et suos patri refert vultus.</l>
<l>Vel hic proinde viva adhuc tibi cara</l>
<l>Credatur uxor, ipse nec tibi desis</l>
<l>Solacio, quo sufficis diu cunctis.</l>
<l>Et integram rursus dolentibus tecum</l>
<l>Frontem Lyceis, pristinosque fulgores,</l>
<l>Doctumque lumen explicare matura.</l>
</lg>
</div2>
<div2 id='KaLB.06.05' n='5' type='poem'>
<head>AD IOANNEM BAPT. FABRUM, Col. Cum Musaeum scholasticum remotiori quodam, ac quietiori domicilio commutaret. V.</head>
<lg>
<l>PIndi, FABER, Borussici decus clarum,</l>
<l>Nec trita primi fama Regiomonti,</l>
<l>Gurges librorum, nobilis Clari mysta,</l>
<l>Antiquitatis erudite quaesitor,</l>
<l>Fulmen iuventae, suaviumque, pistrini</l>
<l>Nostri sat exquisite collaborator;</l>
<l>Curru Platonis regio vehi digne,</l>
<l>Chorumque Pellaeae subisse culturae, aut</l>
<l>Diram Neronis edomare cervicem:</l>
<l>Quam te beatum, quam diis inoblitum,</l>
<l>Carumque dicam, dum quietis ignaros,</l>
<l>Fetosque ferventum subinde turbarum</l>
<l>Transfers penates, attiisque tranquilli</l>
<l>Locate tecti! Prima non mihi <corr sic='frusta' resp='printer'>frustra</corr></l>
<l>Fortuna claret, fenerata pacatum</l>
<pb id='s281' n='277'/>
<l>Mentilarem: secunda, quae, larem mentis,</l>
<l>Corpus quieto suscipit penetrali,</l>
<l>Nullaque vel domestici fatigatur</l>
<l>Ira tumultus, vel furore vicinae</l>
<l>Perhorret undae. Quid iuvat deauratos,</l>
<l>Neroniani fornices lacunaris,</l>
<l>Crassive divitis domum subintrasse,</l>
<l>Ni blanda turum muniat quies limen,</l>
<l>Tuisque se promittat hospitam rebus?</l>
<l>O quae iugis quondam recepta Phocaeis,</l>
<l>Summisque Perrhaebi recessibus <corr sic='divi' resp='printer'>clivi</corr>,</l>
<l><orig reg='Pimpleaeque'>Pimplaeque</orig> lucis, innocente Musarum</l>
<l>Gaudes sodalitate. non supinarum</l>
<l>Pax alma mentium, benigna promotrix</l>
<l>Apollinaris otii. nec ignavi</l>
<l>Nutrix honoris: quo feris celebrato</l>
<l>Dicam cubili, vel cavo Sibyllino,</l>
<l>Idaeve saltu te latere, dum nostro</l>
<l>Fugis Lyceo, Musicamque fastidis</l>
<l>Umbram? quot eheu Thyadum scatent turbis,</l>
<l>Ferove lymphantum sonore Curetum</l>
<l>Sedes disertae! quanta Phoebadum fessos</l>
<l>Circum fremit furentium sinus turma!</l>
<l>Non insolens plus Arcadum lacessivit</l>
<l>Oras libido, qua volucris accessit</l>
<l>Stymphalidum lues: nec unca Phineiam</l>
<l>Sic inquietavit protervitas mensam.</l>
<l>Quis Zethus, aut quis Hercules laborantes</l>
<l>Purgabit auras? Nam quid urbici clamor</l>
<l>Fori, quid aestuantium catenatus</l>
<l>Stridor rotarum, <corr sic='Samataeque' resp='printer'>Sarmataeque</corr> vectores</l>
<pb id='s282' n='278'/>
<l>Contentiosi; quid <corr sic='tabernae' resp='printer'>taberna</corr> confinis</l>
<l>Placata numquam Zythopolae et humentum</l>
<l>Classis tribulium: nec aridae faucis</l>
<l>Humaniorum, Stentores, Camenarum</l>
<l>Per officinam conferant voluptatis?</l>
<l>Vah quae procantum deforis puellarum</l>
<l>Lascivies Parnassias fodit Divas!</l>
<l>Quam creber undam Pegasi gravi turbat</l>
<l>Gressu caballus! quanta litigatricis</l>
<l>Procella plebis Thespios premit cantus!</l>
<l>Quoti lucellum Mercuri, sonorosque</l>
<l>Damnat propolas Phoebus, <sic corr='instituticumque'>institricumque</sic></l>
<l>Vocale guttur? sive lactis edicant</l>
<l>Quottidianam compitis quibuscumque</l>
<l>Panegyrin: seu, luce reddita terris,</l>
<l>Onusta iuniperis, Prutenici pulchro</l>
<l>Honore campi, terga lenta vicatim</l>
<l>Instent levari: seu probata muscarum</l>
<l>Venena, <corr sic='cerrae' resp='printer'>certae</corr> Delii sacerdotes,</l>
<l>Olusculisve fiscinas, vel heroo</l>
<l>Plenas aceto serias, nec aequandi</l>
<l>Merces chori, <corr sic='seu' resp='printer'>ceu</corr> diviti satas Gange,</l>
<l>Aut ultima <corr sic='serum' resp='printer'>Serum</corr> plaga requisitas,</l>
<l>Claro pigri sebuccinent sono valvis!</l>
<l>Nec dum Polonos dico circulatores,</l>
<l>Ursosque mimicos, et histrionalis</l>
<l>Scenam theatri, quolibet datam vico;</l>
<l>Non Battavorum caseos queror mites,</l>
<l>Tostosque passeres, et advenas fructus,</l>
<l>Omni platearum via recantatos;</l>
<l>Non aeneorum vota rauca sartorum</l>
<pb id='s283' n='279'/>
<l>Non Littavos durae stipis petitores,</l>
<l>Chorumque publicum gemo, nec explendas</l>
<l>Eviscerandi centum hirudines vulgi.</l>
<l>O spem Borussae gentis! o patrum vota,</l>
<l>Matrum voluptates, reique communis</l>
<l>Sollemne seminarium, dati florem,</l>
<l>Stirpem futuri temporis, loco dignam</l>
<l>Plus militare commodo tuis Musis!</l>
<l>Non his suum molestiis Stagiritam,</l>
<l>Magna Philippi cum propage, Nymphaeum</l>
<l>Commiscuit; non hac virum laboravit</l>
<l>Turba Lyceum; non nemus suburbanum,</l>
<l>Qua clara portus Atticos celebravit</l>
<l>Proles Atistonis; nec horridi Stoa</l>
<l>Zenonis. o laeta quiete Musaeum</l>
<l>Virens Alexandriae, et abditos lucos</l>
<l>Serapii! nitentis o Rhodi ludos,</l>
<l>Memphisque, Tharsique, et die tot antiquo</l>
<l>Laudata Tempe! Si vel Archimedeo</l>
<l>Nisu tuis deproeliemur in castris;</l>
<l>Si Latmius nostro vigor, stupendive</l>
<l>Demosthenis, dux o Novensilum, cedat,</l>
<l>Frustra sumus. Quiete somniatores</l>
<l>Gaudent tui; quae, sospes Aonum quondam</l>
<l>Clivis, schola Regalis exulat Montis.</l>
<l>Fluenta testor haec sacerrimi fontis,</l>
<l>Qui nectar immortale tot perennanti</l>
<l>Liquore genti sufficit Poetarum:</l>
<l>Quacumque pectus hoc inaestuat flamma</l>
<l>Sitis beatae, limpidas capi numquam,</l>
<l>Semper sed hoste turbidas suo lymphas.</l>
<pb id='s284' n='280'/>
<l>Quis me, quis hortis collocet Neoclidae?</l>
<l>Vel qua suas Salustius nives fudit,</l>
<l>Stylo disertus, aligerve Lucanus?</l>
<l>Quae cum Marone me Neapolis campo</l>
<l>Ponat silente? Tulliove consortem</l>
<l>Quis Tusculanae scribat hospitem villae?</l>
<l>O qua Sabinos inclitus Cato creber</l>
<l>Revisit agros, Pliniusve Laurentes;</l>
<l>Tuamque tu, Petracha mitis, <corr sic='occlusam' resp='printer'>Occlusam</corr>!</l>
<l>Sed quando votis immori miser cogor,</l>
<l>Te turbulento dextra limini raptum</l>
<l>Fortuna sedibus iuvat magis laetis,</l>
<l>Sedatioribusque, quas nec aestivae</l>
<l>Pigmenta Florae, nec solutus aprici</l>
<l>Aer Favonii, sinuque se pandens</l>
<l>Rotundiori siderum domus temnit.</l>
<l>Sic te novarum culmen aedium fausti</l>
<l>Subire praestent oscines. FABER dulcis,</l>
<l>Ut invidam laudamus integri sortem,</l>
<l>Ni qua Cupido coniugalis arcanis</l>
<l>Novae larem quietis implicet turbis;</l>
<l>Sed suavibus, sed delicatulis turbis.</l>
</lg>
</div2>
<div2 id='KaLB.06.06' n='6' type='poem'>
<head>In exsequiis URBANI LEPNERI, Archidiaconi Palaeop. VI.</head>
<lg>
<l>SAevae Sorores, certa <orig reg='quibus'>queis</orig> colus nostros</l>
<l>Partitur annos, impigrisque mansuros</l>
<l>Aeternitati scribit <corr sic='advenus' resp='transcriber'>advenas</corr> fusis:</l>
<l>Vel hoc furorem mitigate nunc busto,</l>
<pb id='s285' n='281'/>
<l>Quo Tiphiis alter, et sacrae potens Argus</l>
<l>Ponit dolenti sceptra Regiomonto,</l>
<l>Clavumque succedaneo lubens tradit.</l>
<l>Nam puniendae quis modus dehinc culpae;</l>
<l>Sanctae subinde fulcra concuti molis,</l>
<l>Nec firma fido templa substrui saxo?</l>
<l>Quae multa fetas insolescit in messes,</l>
<l>Runcetur aegilops, rudesque festucae,</l>
<l>Et degener propago fertilis fundi.</l>
<l>Cur laeta vellitur Ceres, opimisque,</l>
<l>Blandita forti rustico seges culmis?</l>
<l>Est turpium profana plebs balatronum.</l>
<l>Spurcique ventres, Iliasque vapparum.</l>
<l>Et Lerna; faex putris, nec arduae segnes</l>
<l>Mystae vacunae, remiges Ulyssei,</l>
<l>Quos blanda Circe, et unca fascinet lotos</l>
<l>Molles, patrisque mulceant boves Phoebi.</l>
<l>In hos acutum stringite improbae ferrum,</l>
<l>Suisque <corr sic='supputare' resp='printer'>supputate</corr> sarcinas terris.</l>
<l>Frustra. Solutis fata legibus, nostrum</l>
<l>Grassantur in genus, probosque cum levis,</l>
<l>Et cum maligna commodam metunt frugem.</l>
<l>Ex quo proterva luridam sibi primum</l>
<l>Necem voravit lingua, carpimur leto</l>
<l>Promiscui, spretaque classe fatalem</l>
<l>Complemus urnam. Quodque sortis exauget</l>
<l>Iniurias: non rara sanctitas cedit</l>
<l>Noxae, et malo fugax superstiti virtus,</l>
<l>O si tuis, URBANE, noster haud questus</l>
<l>Constet feretris! qui Borussicae multum</l>
<l>Gentis decorus laude, patriam linquis</l>
<pb id='s286' n='282'/>
<l>Urbemque, et orbem; tot calentibus caelo</l>
<l>Non deprecande, quae profudimus, votis.</l>
<l>En fana te, focique, truxque suggesti</l>
<l>Redire nequiquam vovet dolor tumba.</l>
<l>Qua fulgido passim tuus nitet teste</l>
<l>Honos, et inclitae figura virtutis!</l>
<l>Te Biegelanae flos togae; suis pulla</l>
<l>Te veste cum Musis Apollo defunctum</l>
<l>Luget tibi veram salutis edocta</l>
<l>Vitam, viamque se fidele dat marmor,</l>
<l>Largoque plebs suprema iusta fert planctu.</l>
<l>Iamque et stygem motura Thracii vatis</l>
<l>Captat STOBAEUS plectra, candido multum</l>
<l>Sese supervixisse pectori maerens.</l>
<l>Cui flebilem venusta concitat Pindum</l>
<l>Camena DACHi, duxque Suada THILONIS;</l>
<l>Qui, cuius aequat ora, Mercuri dudum</l>
<l>Virgam requirit, qua suis revicturos</l>
<l>Arcessat umbris, et die iuvet manes.</l>
<l>Cur <reg orig='reppeti'>repeti</reg> negas, decus Sacerdotum</l>
<l>Illustre, clara Spiritus boni sedes,</l>
<l>Legate summi, quem vicarius sistis,</l>
<l>Et praeco CHRISTI, fax nitens beandorum,</l>
<l>Parabilis stolate ianitor caeli?</l>
<l>Cur abnuis reverti, et usque nos temnis?</l>
<l>En pristinum Phoebus tibi remetitur</l>
<l>Conversus orbem, iamque denuo sacras</l>
<l>Reddit Calendas munerisque divini</l>
<l>Redux verendam pandit orbitam Ianus!</l>
<l>Te celsus in novas tholus, cathedraeque</l>
<l>Sublime culmen. et sacrarii fornix</l>
<pb id='s287' n='283'/>
<l>Augustus, araque vidua expetit partes.</l>
<l> I, tende caelicam disertus in messem;</l>
<l>Splendesce mundo; salque vividum prome:</l>
<l>Iugem procare Numini tuo sponsam:</l>
<l>Cui collaboras. Scande lucidam rursus</l>
<l>Speculam; gregemque pasce, et horridos saeptis</l>
<l>Arce lupos: revise vineam verbo</l>
<l>Cultam, vel hortulanus, ut prior, planta,</l>
<l>Tenerosque magni surculos riga caeli.</l>
<l>Tu sed recentes nescio premi Sole</l>
<l>Ordiris annos: templaque invenis ipso,</l>
<l>Quem perpetim coram vides, DEO plena.</l>
<l>Tu lucidas caeli domos novum lustras</l>
<l>Sidus, tuoque qui procul pedi sidit,</l>
<l>Longe corusco maior emicas Phoebo.</l>
<l>Quem mystico nuper reconditum vultu</l>
<l>Orbi notabas: nunc, Apostolos inter,</l>
<l>Et Angelos, clarissimis vocas hymnis;</l>
<l>Sanctasque TER SANCTO <corr sic='perennne' resp='transcriber'>perenne</corr> das voces</l>
<l>Tu candicanti membra flammeus cultu,</l>
<l>Palmisque numquam languentibus pulcher,</l>
<l>Per aetheris beata pasceris tempe,</l>
<l>Qua more Libanitidos vires cedri,</l>
<l>AGNUM secutus? et subinde te verae</l>
<l>Inebrias torrentibus; voluptatis.</l>
<l>Hic ergo vive! vive! quaque fas mittit,</l>
<l>Fido precatu nos tuere mortales,</l>
</lg>
</div2>
<div2 id='KaLB.06.07' n='7' type='poem'>
<head>AD THEODORUM WOLDERUM, De rerum Divisione ac Dominio disputantem. VII.</head>
<lg>
<l>HOc macte calle, nobilique WOLDERE,</l>
<l>Gyro; poli secutus igneos tractus,</l>
<pb id='s288' n='284'/>
<l>Flammasque cognatas polo, moram ferre,</l>
<l>Aut carcerem strictum subire luctanteis.</l>
<l>Sic acer olim pullus involat circo,</l>
<l>Palmae sititor expeditus Eleae,</l>
<l>Aut Isthmicam merere fervidus laurum.</l>
<l>Sic fluminum tributa persoluturus</l>
<l>Fertur minorum dux Padus, sinum vasti</l>
<l>Cum pergit Adriae, domosque Faunorum</l>
<l>Laetas, et undantis penum levem campi,</l>
<l>Pontesque dignatus parum, procellosis</l>
<l>Pagos et urbes raucus exciet scenis,</l>
<l>Quot te per ora <corr sic='tam' resp='printer'>iam</corr> probavit ex cultum</l>
<l>Orator Arcas, inclitisque sollertem</l>
<l>Dedit Cathedris! nec sinistra te <sic>Pimplae</sic></l>
<l>Recessibus promovit aura, sacrosque</l>
<l>Potare dat lacus. tibi simul doctus</l>
<l>Sudatur hippodromi labor Stagirei,</l>
<l>Mentemque praestas grandibus parem scitis.</l>
<l>Nunc et supernas, qua moratur <corr sic='extortis' resp='printer'>extorris</corr>,</l>
<l>Astraea te lustrare dia vult sedes,</l>
<l>Pindumque, Cyllenenque, et ampla mutare</l>
<l>Lycea caeli lucidis iubet templis.</l>
<l>Hinc vasta pandens Thetyosque, Vestaeque,</l>
<l>Iovisque liquidi tibi secat regna,</l>
<l>Illudque punctum monstrat, unde regesque,</l>
<l>Et subditi, qua <corr sic='rure' resp='printer'>iure</corr>, qua feris armis,</l>
<l>Post placita depulsi metalla Saturni,</l>
<l>Contentionibus tot invicem surgunt:</l>
<l>LUBNOVIOQUE interpretis vicem nacto,</l>
<l>Peculiorum mille ventilat leges.</l>
<pb id='s289' n='285'/>
<l>I, tende felix, arduas Deae coram</l>
<l>Visurus arceis, et pios coli vultus.</l>
<l>I, dulce libra <corr sic='manus' resp='printer'>munus</corr>, et lita rite,</l>
<l>De te sibi iam pollicentibus rostris,</l>
<l>Magno quod in PARENTE praedicant arae.</l>
</lg>
</div2>
<div2 id='KaLB.06.08' n='8' type='poem'>
<head>In funere SIMONIS ERTELII, Col. meritissimi. VIII.</head>
<lg>
<l>QUali iugatum serus abdicat vesper</l>
<l>Languore taurum, gnava quem Ceres longo</l>
<l>Exhausit aestu, Solque totus inversis</l>
<l>Probavit arvis; qualis aut fatigata</l>
<l>Deponit arma miles atra cui saevum</l>
<l>Bellona fudit hostem et elaboratis</l>
<l>Stravit manubiis rura: noster exspirat</l>
<l>ERTELLIUS, emeritumque vindicat corpus.</l>
<l>Vah quanta collo demitur iugi moles!</l>
<l>Quam dura linquit castra! quem reluctantis</l>
<l>Animos iuventae disciplina, et hortatu</l>
<l>Versare, totque monstra, tot Giganteos</l>
<l>Domare fratres, et feros Aloidas</l>
<l>Octona ferme lustra iam celebrarunt.</l>
<l>Quae tesqua, quae glabreta quis salebrarum</l>
<l>Tam difficulter horror accipit sulcos,</l>
<l>Er iacta farra, quam petulca sementim</l>
<l>Humanitatis et scientiae pubes a</l>
<l>Cadmaea fidos arbitrere doctores</l>
<l>Iactare semina: tam rebellis, et flecti</l>
<l>Maligna turbidis seges ephebeis,</l>
<pb id='s290' n='286'/>
<l>DE Oque, Musisque et sibi minax, surgit.</l>
<l>Tum Palladis scuto, tum et Herculis clava,</l>
<l>Tum corde Theseo, enseque arduo Persei,</l>
<l>Fortique Belle <sic>rophontis</sic> est opus dextra.</l>
<l>Non sic Amazon, non leo Cleonaeus,</l>
<l>Non Lerna, non Stymphalus, aut ferox Nessus,</l>
<l>Aut Geryon tricorpor ursit Alciden:</l>
<l>Non Gnosium tanti necasse portentum,</l>
<l>Non sit Medusam, aut Gorgonum trucem stirpem,</l>
<l>Diraeque Lycios sustulisti per campos</l>
<l>Vultum Chimaerae: quantus est labor, grandeis</l>
<l>Impuberis fregisse spiritus aevi;</l>
<l>Phoebique castris educare non laevam</l>
<l>Torpore segni, vel Cyclopico raptam</l>
<l>Furore prolem. non suis vir hoc praester</l>
<l>Nixus lacertis, cui potentior pectus</l>
<l>Minerva non obarmet, et poli celsa</l>
<l>Descendat arce robur. Hunc nec aerumnae,</l>
<l><orig reg='Quibus'>Queis</orig> tristiores Sisyphi negat saxum,</l>
<l>Nec inquietum contumeliis vulgus;</l>
<l>Non vile tectum, et igne parvulo lucens</l>
<l>Focus, parumque gratiae memor civis;</l>
<l>Non ipsa torvum flexa frons alumnorum,</l>
<l>Atque improbus Nero, Coraxque versutus,</l>
<l>Recalcitransve moverit loco mulus.</l>
<l>Contra stat insultus virumque, fatique:</l>
<l>Gnarus, supernis aequa dona, nec curtam</l>
<l>Sibi bilancem sedibus reservari.</l>
<l>Qua pulcher etiam nunc obambulat serto</l>
<l>SIMON suo; vilisque paedagogorum</l>
<l>Pars vilium nuper, corusca fulgore</l>
<pb id='s291' n='287'/>
<l>Transcendit astra, clariorque calcato</l>
<l>Longe emicat caelo; quod ille non frustra</l>
<l>Doctoribus piis Propheta firmavit.</l>
<l>Senex verende caelitum recens hospes,</l>
<l>Nestor beate, quem tot Imperatorem,</l>
<l>Et tam diu timuere pumili coetus,</l>
<l>Mollesque turmae, sancta Numini plebes:</l>
<l>Quis inclitas vices, tibique anhelatam</l>
<l>Requiem, nec invidae sinum voluptatis</l>
<l>Terrae disertus edat? aut rudi tantum</l>
<l>Dimetiatur mente? Tu lares raucos,</l>
<l>Densique foeda nube pulveris claustra,</l>
<l>Novaeque semper lassitudinis feta,</l>
<l>Pictae palatiis plagae, serenoque</l>
<l>Mutas apricus axe. Tu latebrosum</l>
<l>Subselliorum murmur, et susurratas</l>
<l>Subinde sedes, Stentorumque clamores,</l>
<l>Et verberonum flebiles quiritatus</l>
<l>In Halcyoniam perenne transformas</l>
<l>Pacem, chorique caelici novos cantus,</l>
<l>Tu pulpito digressus insciae scenae,</l>
<l>Vere eruditum visitas Athenaeum,</l>
<l>Et culta fixis artibus subis Tempe.</l>
<l>Balbutientum te, feroculorumque</l>
<l>Loco Quiritum, qui tuis catervatim</l>
<l><orig reg='Illacrimari'>Illacrymari</orig> nunc amant pie bustis,</l>
<l>Amica Procerum stipat unda caelestum,</l>
<l>Quemque huc parasti, <corr sic='previus' resp='transcriber'>praevius</corr> tenellorum</l>
<l>Grex pusionum, te modo coronatum</l>
<l>Plaudentium, cuius Scholasticos tanto</l>
<l>Tremore fasces nuper expavescebant.</l>
<pb id='s292' n='288'/>
<l>Nunc tu ruentum copiam catarrhorum,</l>
<l>Lentamque pituitam, et asthma, tabemque,</l>
<l>Tussedinesque, et damna dira pulmonum,</l>
<l>Durosque anhelitus, et omne languorum</l>
<l>Genus <corr sic='vigori' resp='printer'>vigore</corr> vivido, nec aeternum</l>
<l>Contaminanda sanitate solare.</l>
<l>Et credo festinasse te vices laetas.</l>
<l>Nam cur celebritate te vetas nostra,</l>
<l>Nec saeculari iungeris comes festo?</l>
<l>Iam roscidos Pallantias reposcebat</l>
<l>Aurora currus, et Borussico Titan</l>
<l>Centesimam parabat orbitam Pindo,</l>
<l>Annique gyros, cum sub ipsa tu sacrae</l>
<l>Exorsa lucis exitum paras mundo;</l>
<l>Ne distulisse iubilis Lyceorum</l>
<l>Terrestrium putere mox quieturis</l>
<l>Academiae perennis <corr sic='obvior' resp='printer'>obvios</corr> plausus.</l>
</lg>
</div2>
<div2 id='KaLB.06.09' n='9' type='chapter'>
<head>In Orationes III. DE ADVENTU SALVATORIS NOSTRI IESU CHRISTI TRIPLICI. ODAE III.</head>
<div3 id='KaLB.06.09.01' n='1' type='poem'>
<head>I. DE ADVENTU INCARNATIONIS, Seu stupendi servitii. ex Matth. 20. 28. IX.</head>
<lg>
<l>ECquae dicam, regia vili</l>
<l>Damnant ultro se sceptra iugo?</l>
<l>Quas aerumnas obeunt fasces</l>
<l>Aetherii: quo carcere tristis</l>
<l>Servitii se thronus aeternus</l>
<pb id='s293' n='289'/>
<l>Abdit, et angi Numina coeptant?</l>
<l>Cerne piamen grande tumoris,</l>
<l>Gens fluxa, tui. Par esse DEO</l>
<l>Tu quaesisti fastu stolido.</l>
<l>Quo sed magnae spes desierant?</l>
<l>Te mancipio mors aeterno,</l>
<l>Et rex diri traxit Averni.</l>
<l>Nunc tu solium preme ter sancti</l>
<l>Numinis, inter clara catastas,</l>
<l>Et saevis incincta numellis,</l>
<l>Orci caeca sede sonoris.</l>
<l>Stat sententia nullis exoranda querelis.</l>
<l>Flecte forum, qui cuncta paterno,</l>
<l>Rex, arbitrio mitis recreas.</l>
<l>Facilis rigidum ius vincat amor.</l>
<l>Dominas rerum linquat habenas</l>
<l>Unica Proles: et famulatu</l>
<l>Nostras celso det vindicias.</l>
<l>O plena pii corda favoris!</l>
<l>Quanto vernis nova libertas</l>
<l>Auspice surgit! Cedite praedam</l>
<l>Tartara vestram; laxate reis</l>
<l>Vincula, tetri nocte tyranni.</l>
<l>Deice foedum cervice iugum,</l>
<l>Mortale genus, primoque, redux</l>
<l>VINDICE tanto, iure triumpha.</l>
</lg>
</div3>
<div3 id='KaLB.06.09.02' n='2' type='poem'>
<head>II. DE ADVENTU GRATIAE SEU Convivii gratiosi ex Apoc. 3, 20. X.</head>
<lg>
<l>IAm laxata patent ostia cordium:</l>
<l>Quid, dulcissime, cessas?</l>
<pb id='s294' n='290'/>
<l>Declinare domos ne iuvet hospitas,</l>
<l>Tanti Regis aventes.</l>
<l>Num te frigiduli pauperies laris,</l>
<l>Et sors arcta moratur?</l>
<l>Eheu tecta nimis lucis egentia,</l>
<l>Nimis inculta fatemur.</l>
<l>Sed quae, pulchra licet, non humili locent</l>
<l>Te palatia sede?</l>
<l>Te caeli nitido culmine, te suis</l>
<l>Sol et Luna theatris,</l>
<l>Te coram aureolae quaeque tremunt faces:</l>
<l>Quid non pulvere cretus,</l>
<l>Quem foeda genitrix labe tulit reum,</l>
<l>Nec post culpa refugit?</l>
<l>At succede tamen. Tu simul huc subis,</l>
<l>Nullae limine sordes,</l>
<l>Non obducta situ stant penetralia:</l>
<l>Toti suave recessus,</l>
<l>Et multo medii, suppetiis tuis,</l>
<l>Splendent igne penates.</l>
<l>Quam tum magnificos accubitus paras!</l>
<l>Quanti muneris escas,</l>
<l>Et iucunda meri pocula gaudii</l>
<l>Largo fonte ministras!</l>
<l>Cessent omnigenae Pontificum dapes;</l>
<l>Non hoc dona Lyaei</l>
<l>Aut plaudant avido gutture Massica</l>
<l>Lac et melia facessant.</l>
<l>Quam dulces epulas Alcinous paret:</l>
<l>Sordet vana voluptas.</l>
<l>Nos, o CHRISTE, tuae deliciae tenent,</l>
<l>Ac solacia mensae.</l>
</lg>
</div3>
<div3 id='KaLB.06.09.03' n='3' type='poem'>
<pb id='s295' n='291'/>
<head>III. DE ADVENTU GLORIAE SEU Iudicii gloriosi ex Ep. Iud. v. 14. XI.</head>
<lg>
<l>REstat ultricis pavor unus horae,</l>
<l>Aut interrita gaudia.</l>
<l>Qui, trucem quondam subiturus urnam,</l>
<l>Celso venerat aethere,</l>
<l>Nunc suas aequo venit ipse partes</l>
<l>Coram solvere calculo.</l>
<l>Tale non vidit metui tribunal,</l>
<l>Quisquis praeteriit dies.</l>
<l>Si mali densos agitant triumphos,</l>
<l>Lento fulmine Iudicis:</l>
<l>Spondet irritata severiorem</l>
<l>Conniventia Vindicem.</l>
<l>Hic repentini patulam furoris</l>
<l>Accendet face machinam.</l>
<l>Sistet effeto minor Atlas orbe;</l>
<l>Noctescent vaga sidera:</l>
<l>Et iubar Phoebi roseum fatiscet,</l>
<l>Damnatum tenebris novis.</l>
<l>Iamque dispersas tuba concitavit</l>
<l>Gentes e tumulis suis.</l>
<l>Ipsa prolixo strepitu superstes</l>
<l>Cohors approperat foro.</l>
<l>Tunc, sacro celsus solio, sedebit</l>
<l>Cum Sanctis pius Arbiter.</l>
<l>Quem rei circum glomerant, <unclear reason='print blotted'>adeptas</unclear></l>
<l>Praeter dividias pares.</l>
<l>Non leves ultra trabeae cucullos,</l>
<l>Non clavi saga separant.</l>
<pb id='s296' n='292'/>
<l>Adstat immixtus Comiti bubulcus,</l>
<l>Et cum Principe villicus.</l>
<l>Una discretas lateri phalanges</l>
<l>Immensum dirimit Fides;</l>
<l>Quam tremit contra pavor, et quieti</l>
<l>Desperatio gaudii.</l>
<l>Omnium sese statuunt sereno</l>
<l>Causae lumine. nec mora.</l>
<l>Sevocat prisci merito cruoris</l>
<l>Quaesitor placitum gregem:</l>
<l>At lupo turbam Stygio ministram</l>
<l>Vivis mancipat ignibus.</l>
<l>Inter haesurum tibi, CHRISTE, coetum</l>
<l>O nos assere supplices.</l>
</lg>
</div3>
</div2>
<div2 id='KaLB.06.10' n='10' type='chapter'>
<head>IN FLORALIA SACRA, Sive Orationes III. Christi Salvatoris Passionem, Resurrectionem, et Ascensionem in Viridariis adumbrantes.</head>
<div3 id='KaLB.06.10.01' n='1' type='poem'>
<head>I. DE TRISTISSIMO CHRISTI Agonizantis Horto. XII.</head>
<lg>
<l>EHeu non merito satos</l>
<l>Cultu GETHSEMANI lareis!</l>
<l>Quam tristis rigidum undique</l>
<l>Evastavit hiems solum!</l>
<l>Quam duro horrent Iove germina!</l>
<l>Non his rura Aquilonibus,</l>
<l>Non hirto rigeant vepre,</l>
<l>Quae Flos ingreditur poli.</l>
<l>Stillent Heliades novae</l>
<pb id='s297' n='293'/>
<l>Crudeles lacrimas; gemant</l>
<l>Petrae; discite Etesiae</l>
<l>Suspirare decentius:</l>
<l>Clarum pallidulo iubar</l>
<l>Mutet Phoebus amiculo:</l>
<l>Omnis cum DOMINO pie</l>
<l>Tristari velit ambitus.</l>
<l>Quem mortis dolor occupat;</l>
<l>Quem moles fera criminum,</l>
<l>Et vindex Erebi furor,</l>
<l>Ipsiusque gravis DEI</l>
<l>Urget dextera, nec sinit</l>
<l>Vultu sidereo plagis</l>
<l>Mundi inducere gratiam.</l>
<l>Immitis, vidua, aspera</l>
<l>Tellus, quam pluvius DEI</l>
<l>Sudor purpurat, et prece</l>
<l>Non una Superum vigil</l>
<l>Curis insinuat potens</l>
<l>Assertor generis rei:</l>
<l>Tandem mitior exve,</l>
<l>Ferox ingenium, exve</l>
<l>Duram mollior indolem,</l>
<l>Et dignas ama abhinc opes</l>
<l>Tantis edere nisibus,</l>
<l>Pingui laetior ubere.</l>
</lg>
</div3>
<div3 id='KaLB.06.10.02' n='2' type='poem'>
<head>II. IN FLORENTISSIMUM CHRISTI Reviviscentis Viridarium. XIII.</head>
<lg>
<l>CEssit hiems, brumaeque ferus rigor;</l>
<l>Ver pingit arva floribus.</l>
<pb id='s298' n='294'/>
<l>Iucundis aurae Zephyris tepent,</l>
<l>Et purus axe Sol micat.</l>
<l>Riphaei campis abeunt situs;</l>
<l>Et prata rident Golgothae.</l>
<l>Tota renascenti iuvenescere</l>
<l>Natura gestit Vindici;</l>
<l>Qua Solymae campis, domita Styge,</l>
<l>Victorque diri Daemonis,</l>
<l>Attollit clarum tumulo caput,</l>
<l>Beatque flore Ecclesiam.</l>
<l>Desine mirari verno suum</l>
<l>Orbi vigorem redditum:</l>
<l>Ecce Redemptoris fetam meris</l>
<l>Urnam rosis et liliis.</l>
<l>Ut flos, hic iacuit messus cruce,</l>
<l>Saevoque mortis pollice.</l>
<l>Nunc, omne Elysium superans decus,</l>
<l>Surgit corusco vertice.</l>
<l>Frons nitet; illustres oculi vibrant:</l>
<l>Serto renident tempora.</l>
<l>Aurum caesarie, flores genis</l>
<l>Evincit, ore purpuram.</l>
<l>Non Titan olim melior cava</l>
<l>Perrumpit igne nubila.</l>
<l>Ipse suos aether <orig reg='flores'>floreis</orig> movet,</l>
<l>Citata pennis agmina;</l>
<l>Grataturque piis, in spem novam</l>
<l>Effloruisse siderum.</l>
<l>Audit laeta vigil Matrum cohors,</l>
<l>Vix compos ipsa gaudii.</l>
<pb id='s299' n='295'/>
<l>Nescit, quem luctu querulo vocet</l>
<l>Horti magistrum Magdalis.</l>
<l>Plaudit Apostolici coetus chori:</l>
<l>Petrus triumphat nuntio.</l>
<l>Sed trepidus celeri terror fuga</l>
<l>Pellit sepulcro milites.</l>
<l>Hic hostes maneat vultus tuos;</l>
<l>Sic, CHRISTE, fusi, palpitent.</l>
<l>At nostro fidei laetae decens</l>
<l>Flos corde pulcher emicet.</l>
</lg>
</div3>
<div3 id='KaLB.06.10.03' n='3' type='poem'>
<head>III. IN LAETISSIMUM CHRISTI Ascendentis Olivetum. XIV.</head>
<lg>
<l>PLaude tandem, plaude pingui</l>
<l>Nitidum Pallade culmen;</l>
<l>Noverint gestire frondes;</l>
<l>Et quae gramina gignis.</l>
<l>Ipsa, qua se cumque pandit</l>
<l>Tereti margine, terra,</l>
<l>Et fluenta, quique nubes</l>
<l>Alte cingit Olympus;</l>
<l>Vosque nata gens Olympo,</l>
<l>Vestro applaudite Regi,</l>
<l>Quando patrias revisit</l>
<l>Hoc de vertice sedes.</l>
<l>Quae tropaea, quos triumphos,</l>
<l>Quantae munera praedae</l>
<l>Vidit illa lux, ad astra</l>
<l>Quae te, CHRISTE, remisit!</l>
<pb id='s300' n='296'/>
<l>Tum nec Orco capta mansit,</l>
<l>Prisco carcere, turba.</l>
<l>Tum suam caelo rapinam</l>
<l>Stygius reddidit hostis:</l>
<l>Et retusa fortiori</l>
<l>Letum spicula cessit.</l>
<l>Quid vovetis, astra, tantum</l>
<l>Vestro cardine lumen?</l>
<l>Altius procedit Heros</l>
<l>Victo clarus Averno.</l>
<l>Iam paterno sella regno</l>
<l>Reducem dextera poscit.</l>
<l>Hic recumbit; hinc tremendos</l>
<l>Effert undique fasceis.</l>
<l>Tota caeli floret aula,</l>
<l>Tanto Rege recepto.</l>
<l>Cuncta plausu, cuncta votis,</l>
<l>Ludis omnia fervent.</l>
<l>Parcius laudate vestra,</l>
<l>Terrae, munia, flores,</l>
<l><orig reg='Quibus'>Queis</orig> decorus, clara Victor</l>
<l>Superum templa revisit.</l>
<l>Plus decentis nunc receptum</l>
<l>Aether mactat honore.</l>
<l>Quo praeisti, DUX, redemptam,</l>
<l>Traduc, inclite, plebem.</l>
<l>Dumque non permittis ore,</l>
<l>Fac te corde sequamur.</l>
</lg>
</div3>
</div2>
<div2 id='KaLB.06.11' n='11' type='poem'>
<pb id='s301' n='297'/>
<head>Carmini Polonico, cui titulus HOLDOWNA CLIO, praefixum. Cum a renovatione Investiturae in Feudum Borussicum Serenissimus Princeps reverteretur. XV.</head>
<lg>
<l>INclita BRENNORUM soboles, DUX celse Borussi</l>
<l>Climatis, et patrii MARCHIO clare soli,</l>
<l>Quo patrios uno cineres solatur, et orbas</l>
<l>Imperii gaudet reddere Teuto vices:</l>
<l>Quemque, Polonorum reducem nunc cardine, supplex</l>
<l>Excipit innumeris Bregelis ora iocis;</l>
<l>Hic ubi Prussiacam, spectati foederis arcto</l>
<l>Pignore, firmarunt Lechica Regna fidem:</l>
<l>Dum mea se celebres inter levat aspera plausus</l>
<l>Clio, Sarmaticas ausa movere fides;</l>
<l>Nil equidem statuis, nihil invidet aequa colossis,</l>
<l>Quaeque colit reditus aemula pompa tuos.</l>
<l>Vellet cuncta novis laudes tibi dicere linguis,</l>
<l>Si queat ipsa TUI PRINCIPIS ore loqui.</l>
</lg>
</div2>
<div2 id='KaLB.06.12' n='12' type='poem'>
<head>Carmini Germanico de BORUSSA VENERE, sive in Nuptias Celsissimi Principis IACOBI, Livoniae, Curlandiae Semigalliaeque Ducis affixum. XVI.</head>
<lg>
<l>DUm, quacumque potest, genitrix Aeneia laeto</l>
<l>Tollere Prussiacas optat honore faces:</l>
<l>Iam dudum toto molitur carmina Pindo</l>
<l>Phoebus, et aurata gestit adesse lyra.</l>
<pb id='s302' n='298'/>
<l>Nec sua Bistonio temnuntur ludicra Marti,</l>
<l>Plaudit et armisonis virgo Minerva tubis.</l>
<l>Alma Ceres campis properat, lucisque Diana,</l>
<l>Hic ubi LIVONIUM saepe secuta DUCEM.</l>
<l>Aequoreas pertentat opes, et caerula Nereus:</l>
<l>Sollicitatque suas plurima Nais aquas,</l>
<l>Tum sacra Maeonius commendat pocula Liber:</l>
<l>Quaerit et officiis Iuno placere piis.</l>
<l>Omnia Caelituum vacuantur limina turbis,</l>
<l>Nec capit undantem terra Borussa chorum.</l>
<l>Ut Superos Cytherea videt toto agmine pronos,</l>
<l>Qua datur obsequiis festa beare suis:</l>
<l>Si merito tot sacra colunt Hymeneia Divi;</l>
<l>Certe, ait, huc venio non minus apta VENUS.</l>
</lg>
</div2>
<div2 id='KaLB.06.13' n='13' type='poem'>
<head>In funere MICHAELIS ADERSBACHII, Literatorum Patroni. XVII.</head>
<lg>
<l>PIeris, o tragico quae pangis maesta boatu,</l>
<l>Melpomene, Clarii gloria magna chori,</l>
<l>In nova te lamenta VIRI iam funera poscunt,</l>
<l>Quo pretium vestri grande cadente cadit.</l>
<l>Nescio quae veteres evastat Erinnys honores,</l>
<l>Aonidumque frequens abrogat urna decus.</l>
<l>Plurima Palladiae caeduntur fulcra cohortis,</l>
<l>Maecenasque fero rarus in orbe manet.</l>
<l>Crebro parca Midae parcit, porroque videtur</l>
<l>Cultor Apollineae vix superesse lyrae.</l>
<l>O notet in seros adolescens fama nepotes,</l>
<l>Quos vester niveo pectore versat amor.</l>
<pb id='s303' n='299'/>
<l>Si qua ferat fatum melius felicior aetas,</l>
<l>Virtutisque novo nomine surgat honos.</l>
<l>Tu sed Castaliae Vindex acerrime gentis,</l>
<l>Hoc rigidae Clothus fila resecta leves.</l>
<l>Ut Lethaea tibi veniant oblivia mundi,</l>
<l>Nulla tuum mundo supprimet hora decus.</l>
</lg>
</div2>
<div2 id='KaLB.06.14' n='14' type='poem'>
<head>AD SIMONEM DACHIUM, P. P. Post scriptam ei nuperrime Myrtum, socrum inhumantem. XVIII.</head>
<lg>
<l>FAllimur. en <sic>tedas</sic> piceis, myrtumque cupressu,</l>
<l>Atque rosas apio trux Libitina fugat.</l>
<l>Parca ferox Charites, Hymenaeum praefica trudit,</l>
<l>Et maesta Phrygium perstrepit arte melos.</l>
<l>Visimus a thalamo tumulum: lessoque thalassum,</l>
<l>Feralique alium polluit urna torum.</l>
<l>Quaeque tuo REGINA modo dedit inclita, coniux,</l>
<l>Haec REGINA socrus vertice serta rapit.</l>
<l>Fallimur. heu turbas hominum, cultusque fugaces,</l>
<l>Et stabili nusquam gaudia certa fide!</l>
<l>Ergo age funereas adole per limina taxos,</l>
<l>Cingat et ardentem pinus honora rogum.</l>
<l>Splendeat exanimum cumulato flore cadaver,</l>
<l>Et sacer Assyrio crescat odore cinis.</l>
<l>Quin si <orig reg='Pythagorea'>Pythagoraea</orig> placent tibi funera, MYRTUM</l>
<l>Iustis adde, tuae nupera serta comae.</l>
<l>Quae vestras ultra voluit non vivere Myrtos,</l>
<l>Has quoque supremum postulat aequa decus.</l>
</lg>
</div2>
<div2 id='KaLB.06.15' n='15' type='poem'>
<head>IOANNI VOGLERO Coll. Sponso. XIX.</head>
<lg>
<l>VIderat assiduo nudari funere fasces,</l>
<l>Circumfusa suo dulcis Amore, Venus;</l>
<pb id='s304' n='300'/>
<l>Hic ubi Bregelidum Regali Monte sororum</l>
<l>Pandunt Aonias Oppida Prisca domos.</l>
<l>Si toties, inquit, vibrantur spicula Leto,</l>
<l>Crebraque ferali pollice Parca nocet:</l>
<l>Sunt etiam nostrae pharetrae, sunt, nate, sagittae,</l>
<l>Quas adigant agiles in sua corda manus,</l>
<l>Cernis, ut Idalio numerus sit dignior arcu</l>
<l>Sceptriger, ac Lachesis <orig reg='quibus'>queis</orig> sua fila secet.</l>
<l>Quae mora? tange viros; alias age confice clades,</l>
<l>Et doleant nostri mitia tela fori.</l>
<l>Protinus aligeri cornu sinuatur Amoris,</l>
<l>Et nova VOGLERI pectus arundo ferit.</l>
<l>Pertimuit socius vicino vulnere coetus;</l>
<l>Quisque suum certa muniit arte latus.</l>
<l>Lene timete Viri. Vester quae dirigit hostis,</l>
<l>Optatae multum tela salutis habent.</l>
</lg>
</div2>
<div2 id='KaLB.06.16' n='16' type='poem'>
<head>Epicedion IOANNIS TRAGNERI, Cant. Palaeop. XX.</head>
<lg>
<l>LEtiferi tandem cessat vis invida morbi,</l>
<l>Nec vaga Paeoniam spes magis urget opem.</l>
<l>Lividulo Stygius cedit de corpore languor,</l>
<l>Et melior lentam sistit Apollo luem.</l>
<l>Scilicet hoc serae spatium, TRAGNERE, salutis</l>
<l>Nactus, in aeterna denique plaudis humo.</l>
<l>Ecce renascentem CHRISTI Natalis Olympo</l>
<l>Sufficit, atque novo festa sub axe paras.</l>
<l>Quae colimus, stravere tibi Cunabula bustum,</l>
<l>Proque sacra Superum Nocte merere diem.</l>
<pb id='s305' n='301'/>
<l>Non melius nostro iactatur tempore munus,</l>
<l>Dum vario pubes munere nostra tumet.</l>
<l>Cur fugis, et mediae spernis sollemnia lucis?</l>
<l>Deque novo sordent sabbata nostra solo?</l>
<l>Gestierant pridem tua te delubra sonare,</l>
<l>Et veteri Asaphum plaudere more suum.</l>
<l>Sed fugis, et gaudes aliis te iungere Musis,</l>
<l>Nec tibi Melpomene pristina porro placet.</l>
<l>Caelituum nostros arces modulamine cantus,</l>
<l>Angelicisque fugas carmina prisca modis.</l>
<l>Non tibi cor ultra Davidica nablia flectant,</l>
<l>Non lyra Mercurii, Threiciaeque fides;</l>
<l>Non animos acuens tuba, non Aegyptia sistra,</l>
<l>Quaeque tibi toties annuit icta, chelys.</l>
<l>Inclita Aretini rides inventa Guidonis,</l>
<l>Quaeque rudi primus lusit in orbe Iubal;</l>
<l>Quicquid et Amphion, Zethusque, vel entheus Orpheus,</l>
<l>Pieriique pater prodidit ipse chori.</l>
<l>Nec prisci tenebrosa negas elementa vigoris,</l>
<l>Quamque levi cultum ceperit arte polus.</l>
<l>At non inde tuae decrescit gloria sortis,</l>
<l>Inque novas voces erudiendus ades.</l>
<l>Praestat ad aetherios minimum resonare canores,</l>
<l>Quam fragilis mundi mille praeesse choris.</l>
</lg>
</div2>
<div2 id='KaLB.06.17' n='17' type='poem'>
<head>In funere HIERONYMI SCHARFFII, Dom. I. Adventus. XXI.</head>
<lg>
<l>DUm sacer in positos fines elabitur annus,</l>
<l>Explet, AMICE, tuos Atropos atra dies.</l>
<pb id='s306' n='302'/>
<l>Cedis, et antiqui possunt sordescere cultus,</l>
<l>Iamque nova Domino vis placuisse fide.</l>
<l>Non satiat nostram terrae <orig reg='caerimonia'>ceremonia</orig>mentem,</l>
<l>Inquis, et immundi mystica sacra chori.</l>
<l>Ibo, probaturus praesenti munere curas,</l>
<l>Et mea pollutas nesciat ara vices.</l>
<l>Ut sensere, tuis subscribunt Numina votis,</l>
<l><reg orig='Caelicolûmque'>Caelicolumque</reg> pia sede receptus ovas.</l>
<l>Sic tibi dum fluxos Ecclesia finiit orbes,</l>
<l>Hosce, sed aeternos, inchoat illa tibi.</l>
</lg>
</div2>
<div2 id='KaLB.06.18' n='18' type='poem'>
<head>In eodem. XXII.</head>
<lg>
<l>TE nostrae poscunt lacrimae, te sidera poscunt,</l>
<l>Utra suum fas est vota tenere locum?</l>
<l>In lacrimas ultra nobis tu poscere nostras:</l>
<l>Posceris in caeli gaudia. Praestat: abi.</l>
</lg>
</div2>
<div2 id='KaLB.06.19' n='19' type='poem'>
<head>In Actum Oratorium Super voto Augustini, videre exoptantis Romam in flore, Paulum in ore, Christum in carne. XXIII.</head>
<lg>
<l>SIste Midae, Pactole, sitim: nec munere parcant</l>
<l>Hermi fluenta divitis.</l>
<l>Pone Syracosias, Apiti mollissime, cenas,</l>
<l>Gruesque sint Philoxeni.</l>
<l>Assiduas laeti choreas agitate Luperci, et</l>
<l>Toti vacate Cypridi.</l>
<l>O vanas hominum curas, et noxia vota!</l>
<l>Non haec Biantis meta sit.</l>
<l>Sic stolidas ambire iuvat Phaetontis habenas,</l>
<l>Curruque ferri flammeo?</l>
<pb id='s307' n='303'/>
<l>Ecce TEGASTANI potiorem PRAESULIS ignem,</l>
<l>Qui magna torsit pectora.</l>
<l>Quis dabit Ausoniam primum mihi cernere ROMAM,</l>
<l>Fortisque prolem Romuli,</l>
<l>Et nitidos trabea Patres, gentemque togatam,</l>
<l>Orbemque subditum iugo?</l>
<l>Quis Martis replicet studium, quis Pallados artes,</l>
<l>Clarique cultum Mercuri?</l>
<l>Quis Divum delubra mihi, legesque, forumque,</l>
<l>Et tecta promat splendida?</l>
<l>Non Marios bello celebres, Crassosque potentes</l>
<l>Censu, nec ausa fortia,</l>
<l>Non meritis <orig reg='grandes'>grandeis</orig> titulos, statuasque, triumphosque,</l>
<l>Et mira tanta spreverim.</l>
<l>Gaude Tarpeia residens, Pater, arce, Quirine;</l>
<l>Gaude ter amplis fascibus;</l>
<l>Qua se tergemini pandunt confinia mundi,</l>
<l>Gaude verendo culmine.</l>
<l>Tum mihi TARSENSIS titillat corda Pericles,</l>
<l>Sacrique nomen RHETORIS.</l>
<l>Vah quanta sonuisse tuba, quod fundere nectar,</l>
<l>Quae mella dives Spiritus!</l>
<l>Seu Galatas, urbemque ferit facunda Quirini</l>
<l>Vis, seu Corinthi moenia;</l>
<l>Sive Ephesum, Gentesque movet, Iudaeve nepotes,</l>
<l>Seu bina fidei pignora.</l>
<l>Non hoc Gamaliel lactavit flumine mentem,</l>
<l>Amnis superni prodigam,</l>
<l>Qua se flammigeri volvit rota tertia caeli,</l>
<l>CHRISTUSque doctum perpluit.</l>
<l>Tu Peitho Romana sile, tu Suada Pelasgis:</l>
<l>Cydnea vincit Gratia.</l>
<pb id='s308' n='304'/>
<l>Quantus at est summi SOBOLEM vidisse TONANTIS</l>
<l>Fervor, GENUSque VIRGINIS!</l>
<l>O pulchri vultum decoris, frontemque verendam!</l>
<l>O laeta fronte sidera!</l>
<l>Has genitrix sibi prima genas, haec membra Lamemechus,</l>
<l>Haec vovit Abras lumina.</l>
<l>His pater Isacides cunis, hoc pignore Vates,</l>
<l>Et rex Ebraeus gestiit.</l>
<l>Non alio gens prisca Patrum, Sanctique Prophetae</l>
<l>Fovere se solamine.</l>
<l>Quam nitido Bethles radiarunt fulgure campi,</l>
<l>Presso tenebris Numine!</l>
<l>Quam lepido superae plausu strepuere catervae,</l>
<l>Querente bobus parvulo!</l>
<l>Felices ovium vigiles, Eoaque regna,</l>
<l>Spretis supina culcitris.</l>
<l>Quos simeon, quos Hanna dedit divina triumphos;</l>
<l>Ulnis adepti IESULUM!</l>
<l>Hunc si corporeo non fas est tangere vultu,</l>
<l>Fide tuemur supplices.</l>
<l>Flecte oculos, Puer alme, tuos, populoque redempto</l>
<l>Frontem serenus mitiga.</l>
<l>Donec in aetheria te non lustrabimus aula,</l>
<l>Primum sit a te respici.</l>
</lg>
</div2>
<div2 id='KaLB.06.20' n='20' type='chapter'>
<head>Memoriae HULDERICI CALORESTIS, Ph. Mag. Caeci. Epigrammata VI.</head>
<div3 id='KaLB.06.20.01' n='1' type='poem'>
<head>XXIV.</head>
<lg>
<l>AETerno viduos dum mutat lumine Soles</l>
<l>Noster, et ad nitidas OEDIPUS ivit opes:</l>
<pb id='s309' n='305'/>
<l>Flere vetat. nam, <orig reg='quibus'>queis</orig> aliorum funera fleret.</l>
<l>Et vivens oculos nesciit ille suos.</l>
</lg>
</div3>
<div3 id='KaLB.06.20.02' n='2' type='poem'>
<lg>
<l>Tot linguas, artesque vafras ut acumine mentis</l>
<l>Lustravit, sola luce Magister egens:</l>
<l>In terris nihil est ex omni parte beatum;</l>
<l>Doctior in caelis, Opticus, inquit, ero.</l>
</lg>
</div3>
<div3 id='KaLB.06.20.03' n='3' type='poem'>
<lg>
<l>Qui fuit e cunctis hoc dignior ipse videri,</l>
<l>Quo potuit cunctis ipse videre minus:</l>
<l>Nunc etiam nostros fugit aegro lumine vultus.</l>
<l>Calluit hoc unum, non comitatus, iter.</l>
</lg>
</div3>
<div3 id='KaLB.06.20.04' n='4' type='poem'>
<lg>
<l>Orpheo dudum solitus mansuescere plectro.</l>
<l>Summanus, stygia rector in arce, Pluto:</l>
<l>Ut proprias audit CALORESTEN tangere chordas,</l>
<l>Vitales reditus <corr sic='anuuit' resp='transcriber'>annuit</corr>; ille negat.</l>
</lg>
</div3>
<div3 id='KaLB.06.20.05' n='5' type='poem'>
<lg>
<l>Perpetuis tandem sociat se Manibus umbram,</l>
<l>Visibilis nostri qui fuit umbra chori.</l>
<l>Lumina defuncto frustra claudetis Amici:</l>
<l>Ipsa nihil, ciliis quod Dea vellat, habet.</l>
</lg>
</div3>
<div3 id='KaLB.06.20.06' n='6' type='poem'>
<lg>
<l>Reddidit ULRICUS vitae se vespere clarum</l>
<l>Et terrae studiis, et pietate polo.</l>
<l>Felicem merito te dicimus, Hespere mundo</l>
<l>Luciferi qui nunc edis utrique facem.</l>
</lg>
</div3>
</div2>
<closer>FINIS.</closer>
</div1>
</body>
</text>
</TEI.2>
