<?xml version='1.0' encoding='ISO-8859-1'?>
<!DOCTYPE TEI.2 SYSTEM 'http://www.uni-mannheim.de/mateo/camenatools/DTD/teixlite.dtd'>
<TEI.2>
<teiHeader type='text'>
<fileDesc>
<titleStmt>
 <title>Sylvae Tubingenses. Acc[edit]. Sylvula Regiomontana. [...]</title>
 <title type='short'>Kaldenbach, Christoph: Sylvae Tubingenses. Acc. Sylvula Regiomontana. - Tübingen, 1667.</title>
 <title type='sub'>Machine-readable text</title>
 <author n='Kaldenbach'>Kaldenbach, Christoph</author>
 <editor>Kaldenbach, Christoph</editor>
</titleStmt>
<editionStmt>
 <edition>XML version, markup prototype, December 1999</edition>
 <respStmt><name>Ruediger Niehl</name><resp>markup</resp></respStmt>
</editionStmt>
<publicationStmt>
<publisher>Camena</publisher>
<address>
<addrLine><anchor n='http://www.uni-mannheim.de/mateo/camena/kalden2' type='href' id='kalden2'/></addrLine>
</address>
</publicationStmt>
<notesStmt>
 <note type='href'>http://www.uni-mannheim.de/mateo/camena/</note> 
 <note type='pathname'>kalden2</note>
 <note type='filename'>Kaldenbach_silvae.html</note>
 <note type='titleimage'>s001.html</note>
 <note type='srcfile'>Kaldenbach_silvae.xml</note>
 <note type='imgpath'>kalden2/jpg</note>
 <note type='imgtype'>html</note>
</notesStmt>
<sourceDesc>
 <bibl>Tübingen: Johann Heinrich Reis, 1667.</bibl>
</sourceDesc>
 </fileDesc>
<encodingDesc>
<editorialDecl>
<p>Regeln fuer die Texterfassung 03/2001</p>
 </editorialDecl>
<refsDecl>
<p>not necessary</p>
</refsDecl>
</encodingDesc>
<revisionDesc>
<change>
<date>07/2006</date>
<respStmt>
<name>Reinhard Gruhl</name>
<resp>markup</resp>
</respStmt>
<item>text typed (without italics) - structural tagging completed - no semantic tagging - no spell check</item>
 </change>
 <change>
 <date>09/2011</date>
 <respStmt>
 <name>Reinhard Gruhl</name>
 <resp>markup</resp>
 </respStmt>
 <item>spell check partially performed</item>
 </change>
</revisionDesc>
 </teiHeader>
<text>
<front>
<pb id='s001'/>
<titlePage><titlePart>
CHRISTOPHORI CALDENBACHII <lb/>
SYLVAE TUBINGENSES. <lb/>
Accessit <lb/>
SILVULA REGIOMONTANA. <lb/>
Item <lb/>
Heroicorum quaedam, cum <lb/>
paucis Adoptivis. <lb/>
TUBINGAE, <lb/>
Typis et Impensis <lb/>
IOHAN-HENRICI REISII <lb/>
ANNO M. DC. LXVII.
</titlePart></titlePage>
<pb id='s002'/>
<div type='dedication'>
<head>VIRO GENEROSO AC NOBILISSIMO, DN. CHRISTOPHORO a MANTEUFFEL, SERENISSIMI WIRTEMBERGIAE PRINCIPIS IN SECRETIORI REGIMINIS CONSILIO PROPRAESIDI, Domino ac Patrono iugiter colendo.</head>
<lg>
<l>INcultos Musae strepitus, subitosque calores,</l>
<l>Quos dedit ad nutum quemlibet hora sequax;</l>
<l>Seu plausum peterent cathedrae, seu funera lessum,</l>
<l>Seu dicenda forent omnia laeta toro;</l>
<l>Quicquid et innumero fudit Polyhymnia vultu,</l>
<l>Dum facilis Tubio margine plectra movet:</l>
<l>Accipe, Tecciaci, VIR, gloria prima Senatus,</l>
<l>Nec tenues alacri carmine temne Deas;</l>
<l>Dumque libras ingens CHARITINI pondera caeli,</l>
<l>Ne sit adire tibi Maenala nostra pudor.</l>
<l>Digna quidem noster vix spondet Consule cantus:</l>
<l>Si tamen annueris, Consule digna dabis.</l>
</lg>
</div>
</front>
<body>
<div1 id='KaST.01' n='1' type='book'>
<pb id='s003' n='3'/>
<head>CHRISTOPHORI CALDENBACHII, Silvarum Tubingensium LIBER I.</head>
<div2 id='KaST.01.01' n='1' type='poem'>
<head>Doctoreis Honoribus THEOLOGORUM longe Eminentium, etc. CHRISTOPHORI ZELLERI, IOSEPHI DEMMELERI, BALTHASARIS RAITHI, IOH. ADAMI OSIANDRI.</head>
<lg>
<l>ET iam Castaliis, NECCARE, fontibus,</l>
<l>Iam manas Clariis aemule rivulis.</l>
<l>Te circum faciles Aonidum modi</l>
<l>Blando murmure perstrepunt.</l>
<l>Quae festis, age, nunc carmina fundimus</l>
<l>MYSTARUM titulis, quos, propius SACRAE</l>
<l>Admotos TRIADI, laurea nobilis</l>
<l>Vulgi segregat ordine?</l>
<l>Illos Christiadum tollere celsius</l>
<pb id='s004' n='4'/>
<l>Mandat signa, comas circumiens, HONOR,</l>
<l>Iuratos Stygiis antra recessibus</l>
<l>Sancta voce lacessere.</l>
<l>Sectarum petulans extimuit cohors.</l>
<l>Plausu subsiliunt astra Sionio;</l>
<l>Valvis, astra, suis usque lubentius</l>
<l>Iustorum patula agmini.</l>
<l>Macti sie placidi viribus aetheris</l>
<l>Decertate bonam militiam, VIRI!</l>
<l>Vestro TROIA vigens, HECTORES o pii,</l>
<l>Stet longum sacra robore.</l>
</lg>
</div2>
<div2 id='KaST.01.02' n='2' type='poem'>
<head>II. M. IOH. MICHAELI IOSIAE, De auctoritate Scripturae Canonica Disputanti.</head>
<lg>
<l>VErbi fideles paginae sacrosancti</l>
<l>Cur regulae virtute polleant rectae,</l>
<l>Viamque non erroneam parent caelo;</l>
<l>Praesente WAGNERI sub incliti scuto,</l>
<l>Haud imbecillis mystici palaestrita</l>
<l>Circi, sacrorum dum nitente lorica</l>
<l>Oraculorum cinctus, expedis: dudum</l>
<l>Iam ROMA, iam plicatiles STAPLETONI</l>
<l>Tibi strophae nutant; vel ictibus certis,</l>
<l>Cordate IOSIA, solum reses lambunt.</l>
<l>Partem triumphi dignus obtines victor</l>
<l>Decentiorem, quo decentius pugnas.</l>
</lg>
</div2>
<div2 id='KaST.01.03' n='3' type='poem'>
<pb id='s005' n='5'/>
<head>III. FRANCISCO WILHELMO SPRINGAUFF, A Pontificiorum sacris ad fidem Orthodoxam accedenti; Cum de Iustificatione hominis coram DEO Revocatoriam sollennem haberet.</head>
<lg>
<l>INcestae BABYLONIS illigari</l>
<l>Philtris nescie, dum pudica verso</l>
<l>Immigras pede castra, quae supernae</l>
<l>Propugnant SOLYMES avita iura,</l>
<l>Et, iungi meritis gravem dolosis,</l>
<l>Ipso vindice te potente veri,</l>
<l>Passi salvificum DEI cruorem;</l>
<l>Bellis ulterioribus Latini</l>
<l>Asseclas Iovis evocare certus:</l>
<l>Noli, stulta velut marita LOTHI,</l>
<l>Flexo, salve semel, WILHELME, vultu,</l>
<l>Quam dirae manet ultor ignis irae,</l>
<l>Dignari SODOMAE superba tecta,</l>
<l>Et pompas, et opes, et infularum</l>
<l>Claras tegminibus sacris cohortes,</l>
<l>Et quicquid celebrat, colitve mundus.</l>
<l>Quae te sospitet, una SECOR, una est.</l>
</lg>
</div2>
<div2 id='KaST.01.04' n='4' type='poem'>
<pb id='s006' n='6'/>
<head>IV. ELIAE ZEUTTERO, DE Spiritibus disputanti.</head>
<lg>
<l>SPirituum tibi scita placent, ZEUTTERE,</l>
<l>Pieriae medio discutienda foro.</l>
<l>Altius ingrederis, terris subvectus, et undis, coronae</l>
<l>Et super igniferas, lucida regna, domos.</l>
<l>Te quoque corporeae dirimis, purissime, moli,</l>
<l>Et propior Domino sisteris ipse DEO.</l>
<l>Cura sit, ut recto procedas, DAEDALE, cursu,</l>
<l>Vitet et Icarias ardua penna vices.</l>
</lg>
</div2>
<div2 id='KaST.01.05' n='5' type='poem'>
<head>V. HENRICO GRAVIO. I. U. Doctore sollenniter creato.</head>
<lg>
<l>CLarum Pierio tempora germine,</l>
<l>Dum festis GRAVIUM mactat honoribus,</l>
<l>Astraeam sociis undique plausibus</l>
<l>Cingunt siderii chori.</l>
<l>Felix o niveo nomine curia,</l>
<l>Felices cathedrae, qua vegetus VIRI</l>
<l>Sese promet honos, et lepor, et sacri</l>
<l>Peitho robore <reg orig='consilî'>consilii</reg>.</l>
<l>Te prudens Labeo, Scaevola te catus</l>
<l>Dignetur socium. te Cato, te parem</l>
<l>Arpinas adamet. te Themis intimis</l>
<l>Plaudat vate sacrariis.</l>
<l>Nostrae laetificis si quid <sic>ovatibus</sic></l>
<pb id='s007' n='7'/>
<l>Debent laureolae NECCARIDES novae:</l>
<l>Omnes unanimi carmine, Sic bene!</l>
<l>Sic feliciter! adfremunt.</l>
</lg>
</div2>
<div2 id='KaST.01.06' n='6' type='poem'>
<head>VI. Epicedion Matronae Nobilissimae, DOROTHEAE ELISABETHAE MEGENZERIAE, ad Maritum, Dn. Wolffgangum Dietericum Megenzerum, de Veldorff et Hohenfurst/ etc.</head>
<lg>
<l>DIrempta fati dum MARITA legibus,</l>
<l>VIR AMPLE, solo deserit te nunc lare,</l>
<l>Toroque solo: lacrimas tanto tibi</l>
<l>Do proniores, quanto acerbius parem</l>
<l>Plagam tuli. Sed, qui mederi vulneri,</l>
<l>Infert quod ipse, solus et vult, et potest;</l>
<l>Non ambigenda sospitator pharmaca</l>
<l>Parat benignus: cuius utilem manum</l>
<l>Vis nulla transcendit mali. Felix eo</l>
<l>Confisus! haud confusus hic recesserit.</l>
</lg>
</div2>
<div2 id='KaST.01.07' n='7' type='poem'>
<head>VII. GEORGIO CAROLO LIGSALTZ, ab Ascholdingen/ Revocatoriam edenti.</head>
<lg>
<l>CUr Petri <orig reg='claves'>claveis</orig>, triferumque caeli</l>
<l>Arbitrum linquis, sociate sacris</l>
<pb id='s008' n='8'/>
<l>SAXONUM, et cultus ITALOS perosae,</l>
<l>CAROLE, turbae?</l>
<l>Ianitor Sanctus tibi pandit ipse</l>
<l>SPIRITUS postes, reseratque caeli</l>
<l>Tecta dux, nullis hominum recludi</l>
<l>Digna lacertis.</l>
<l>Hoc vigil persta duce, quem sequaris.</l>
<l>Porta sit tanti licet arcta regni:</l>
<l>Ampla susceptos manet aeviternum</l>
<l>Mansio coetus.</l>
</lg>
</div2>
<div2 id='KaST.01.08' n='8' type='poem'>
<head>VIII. GOTHOFREDO GRETZIO, de Amicitia disputanti.</head>
<lg>
<l>NOmen Amicitiae defensum, spondet amorem:</l>
<l>Hinc veniet, iusto tempore partus, honor.</l>
</lg>
</div2>
<div2 id='KaST.01.09' n='9' type='poem'>
<head>IX. Eidem, An Lutherani habeant veram et legitimam Scripturam, publice disquirenti.</head>
<lg>
<l>PUngit nempe diu virtus heroa LUTHERI</l>
<l>Romanas acies, Pontificumque gregem;</l>
<l>Divini quos peius habent oracula verbi,</l>
<l>Tam sancto luci reddita teste suae.</l>
<l>Tu contra celebres extollis, CAROLE, nisus,</l>
<l>Et pia magnanimi Vindicis orsa probas.</l>
<pb id='s009' n='9'/>
<l>Macte vigens animis! Praesens tibi militat aether,</l>
<l>Pollicitus studiis praemia digna tuis.</l>
</lg>
</div2>
<div2 id='KaST.01.10' n='10' type='poem'>
<head>X. IOH. ULRICO PREGIZERO, SS. Th. Lic. et P.P. Contionem B. PARENTIS funebrem typis committenti.</head>
<lg>
<l>QUin cessant ergo maesti suspiria cordis,</l>
<l>Et tot acerbo funere questus?</l>
<l>Sat luctu, lacrimisque datum; micat ille quieti</l>
<l><orig reg='Cives'>Civeis</orig> inter honorus Olympi,</l>
<l>Elogiis terrae felix. Haec carmine docto</l>
<l>Temporibus transscribere seris,</l>
<l>Haec nostris iterare iuvat. Nunc vivida virtus,</l>
<l>Nunc Pyliis vigor inclitus annis,</l>
<l>Nunc honor, et strepero meritorum rumor ovatu</l>
<l>Usque magis se tollat in auras.</l>
<l>Non calami cessent, non linguae verba disertae,</l>
<l>Claros testatura labores,</l>
<l>Et laudis studium, caeloque evecta sereno,</l>
<l>Illustris praeconia famae.</l>
<l>Quem vultu non nosse datur; cui posthuma sero</l>
<l>Iam lacrimarum munera fundo,</l>
<l>Ingenio dudum, tituloque superstite novi</l>
<l>Magnum, PREGIZERE, PARENTEM.</l>
<l>Tu sanctis operis, ego versu perpete tantum,</l>
<l>Si possim, pius assero nomen.</l>
</lg>
</div2>
<div2 id='KaST.01.11' n='11' type='poem'>
<pb id='s010' n='10'/>
<head>XI. M. ELISAEO GERLACHIO, de SS. Cena disputanti.</head>
<lg>
<l>AMbrosii lites epuli fanaticus error</l>
<l>Auget, et haeretici plurima glossa chori.</l>
<l>Quaeque dapes adhibent divinae symbola pacis,</l>
<l>Dissidiis dudum non habuere modum.</l>
<l>Haec dirimat solus, mensae qui praesidet, Hospes:</l>
<l>Hoc sine non alius Dipnosophista sapit.</l>
</lg>
</div2>
<div2 id='KaST.01.12' n='12' type='poem'>
<head>XII. Eidem, An ad veritatem SS. Scripturae necessaria sit Authentica versio, disputanti.</head>
<lg>
<l>VErsio Scripturae licet haud authentica Sacrae</l>
<l>Suppetat, ambiguis indubitata locis:</l>
<l>Scripturam bene posse tamen subsistere veram,</l>
<l>GERLACHIUS pugnat, satque superque probat.</l>
<l>Dogmate qui vero divini gaudeo verbi,</l>
<l>Praemia non dubito vera manere Virum.</l>
</lg>
</div2>
<div2 id='KaST.01.13' n='13' type='poem'>
<head>XIII. VALENTINO THILONI Votivum, pro vitando pestis periculo, quo laborare erum, Tubingae inaudieram.</head>
<lg>
<l>VIx perterricrepo Marte superstitem,</l>
<l>THILONEM rabies pestiferae luis</l>
<pb id='s011' n='11'/>
<l>Urget dira domo, pellit et excitae</l>
<l>Nidis instar hirundinis.</l>
<l>Spissa iam soboles, iam famulae nece,</l>
<l>Funestant tetricum sandapilis larem,</l>
<l>Quem nusquam celebri sivit ANACTORIS</l>
<l>Tutum margine figere.</l>
<l>Nullis, Phoebe, iugis Aonidum malo,</l>
<l>Non prostat Libycis herba recessibus?</l>
<l>Quin arcu cadet heu! tristis Apollinis,</l>
<l>Docti cultor Apollinis.</l>
<l>Peitho, Musa, Deae numine triplici,</l>
<l>Iactato faciles auxilium date.</l>
<l>Vel clivis latitet Phocaicis, minax</l>
<l>Dum desaeviat impetus.</l>
<l>Frustra. non aliis est latebris opus,</l>
<l>Si quis praesidio delitet aetheris;</l>
<l>Cui pennae placido NUMINIS optima</l>
<l>Dant umbracula tegmine.</l>
<l>THILONEM Raphael sospitat Angelus,</l>
<l>Inter saeva gravis monstra periculi,</l>
<l>Qua profert, dubiis et laribus pedem</l>
<l>Secura retulit fide.</l>
<l>Id spondet pietas; id celebris VIRI</l>
<l>Virtus, et Latii flumina nectaris,</l>
<l><reg orig='Queis'>Quis</reg> maior potuit propitios sibi</l>
<l>ORPHEUS reddere caelites.</l>
</lg>
</div2>
<div2 id='KaST.01.14' n='14' type='poem'>
<pb id='s012' n='12'/>
<head>XIV. IOHANNI MOLLERO, de Natura Terrae disputanti.</head>
<lg>
<l>QUam bene! Dum terras agitas, MOLLERE, disertus,</l>
<l>Et lentae genium, qua vegetamur, humi:</l>
<l>Te consanguineis infers generosior astris,</l>
<l>Stirpi degeneris dissociande soli.</l>
</lg>
</div2>
<div2 id='KaST.01.15' n='15' type='poem'>
<head>XV. GEORGIO CAROLO LIGSALTZ, ab Ascholdingen/ de Universitate meriti Christi disputanti.</head>
<lg>
<l>QUem furor fudit Solymaeus olim,</l>
<l>Entheus CHRISTI CRUOR universas</l>
<l>Abluit mundi maculas, et aegri</l>
<l>Vulnera sanat.</l>
<l>Cur petam <orig reg='putres'>putreis</orig> Operum lacunas?</l>
<l>Aut sacro quemquam amoveam lavacro?</l>
<l>Tu parem cunctis meriti tueris,</l>
<l>CAROLE, fructum.</l>
<l>Inclita felix opera! Salutem,</l>
<l>Cuius immenso bona didis orbi,</l>
<l>Quis neget, grato tibi profutura</l>
<l>Cedere parte?</l>
</lg>
</div2>
<div2 id='KaST.01.16' n='16' type='poem'>
<pb id='s013' n='13'/>
<head>XVI. SIBYLLAE AGNETI DE GRUENTHAL, etc. Epicedion.</head>
<lg>
<l>LUctisonas mundi valles pertaesa, SIBYLLA</l>
<l>Elysiae sedis vera vireta petit;</l>
<l>NOn, quae futilium finxerunt somnia vatum,</l>
<l>Sed, pascit superas qua sacer AGNUS oves.</l>
<l>Ver ibi perpetuum felicem purpurat annum,</l>
<l>Aspera dum ipso nos vere moratur hiems.</l>
<l>Heu quam dissimiles, caeli, viridaria, colles,</l>
<l>Et mundi valles flebilis, orbis habet!</l>
</lg>
</div2>
<div2 id='KaST.01.17' n='17' type='poem'>
<head>XVII. TOBIAE WAGNERO, SS. Theol. D. et P. P. Ecclesiae Tubing Praeposito, Academiaeque Cancellario, contiones Casuales evulganti.</head>
<lg>
<l>NOn iuvat, Eslingam pariter, coetusque Tubingae</l>
<l>Hactenus eloquiis erudiisse sacris.</l>
<l>Te fruitur praecone simul Germanica tellus,</l>
<l>MAGNE VIR, et patrii qua viget oris honos.</l>
<l>Suggestum tibi Saxo struit; tibi pulpita Cimbri,</l>
<l>Arctoaeque locant dissita regna plagae.</l>
<l>Longa salutiferas hausit Livonia voces,</l>
<l>Et Thule, externo qua colit orbe DEUM.</l>
<l>Entheus exiguo nescit se claudere tractu</l>
<l>Ardor, et immenso pabula fine petit.</l>
<l>Nec tibi materiae tritus decurritur orbis,</l>
<pb id='s014' n='14'/>
<l>Aut lucem festis textibus usque novas:</l>
<l>Mira sed in varios exsurgit Concio CASUS,</l>
<l>Et rerum dubias excutit aequa vices.</l>
<l>Iamque truces Satanae laquei; iam sidera signis</l>
<l>Horrida; iam patrio pax reparata solo;</l>
<l>Vel tibi sceptra novae dant argumenta loquelae,</l>
<l>Sectave, vel scholico meta tenenda gregi;</l>
<l>Et civi lex scripta suo, tumbaeque, novique</l>
<l>Hospitium tecti qui subiere, lares.</l>
<l>Commendat studium novitas, et taedia longe</l>
<l>Lectoris, capitum copia rara fugat.</l>
<l>Foenora cum sacri tam sint opulenta talenti:</l>
<l>Quid dicam excultis te meruisse scholis?</l>
<l>Improba continuo tibi praela volumine fervent,</l>
<l>Crebraque chalcographi charta fatigat opus.</l>
<l>Te Rhetor doctore valet; tibi proficit Histor;</l>
<l>Et Logici crescunt lemmata docta fori.</l>
<l>Astrologus, quod discat, habet. debere fatentur</l>
<l>Ter triplices omni se tibi parte Deae.</l>
<l>Quid restat, nisi vota? Diu sic divite penna</l>
<l>Mundum; sic patriam sed simul ore iuves.</l>
</lg>
</div2>
<div2 id='KaST.01.18' n='18' type='poem'>
<pb id='s015' n='15'/>
<head>XVIII. THOMAE LANSII memoriae ac honori, sub Exordium Orationis funebris inserta, modisque Musicis decantata, ODE Rhythmica.</head>
<lg>
<l>TUque pulcher, tristiorem</l>
<l>Lacrimarum funde rorem,</l>
<l>Amnium flos, NECCARE.</l>
<l>Ede, sic Apollo maestus,</l>
<l>Sic precatur; ede questus</l>
<l>Luctuoso carmine.</l>
<l>LANSIUS, praeclara Vatum</l>
<l>Fax, et ingens Optimatum</l>
<l>Doctiorum portio,</l>
<l>Occubat, nec dulce mundi</l>
<l>Lumen aspicit rotundi,</l>
<l>Mortis ictus spiculo.</l>
<l>Quem perennis fama late</l>
<l>Inclita celebritate</l>
<l>Orbis oris distulit,</l>
<l>Eius arcti claudi ossa</l>
<l>Heu! sepulcri dura fossa,</l>
<l>Atque vivis eximit.</l>
<l>Quis verendis cultiore</l>
<l>Lege manibus decorae</l>
<l>Iusta solvet <orig reg='neniae'>naeniae</orig>?</l>
<l>Heu VIR altae porro mentis,</l>
<pb id='s016' n='16'/>
<l>Patriae columna gentis,</l>
<l>Liquit aevum nobile!</l>
<l>Ange, SUADA, temet ange;</l>
<l>Tu, THEMISTA sacra, plange:</l>
<l>Vestra cessat gloria.</l>
<l>Tum sed atra nocte cinge,</l>
<l>Maeror insolens, Tubingae</l>
<l>Universae moenia.</l>
<l>Docta nunc tenentur ora;</l>
<l>Suasa migrant rectiora;</l>
<l>Penna languet ubere.</l>
<l>TECCICI lux omnis arvi</l>
<l>Fugit, implicata parvi</l>
<l>Fornicis caligine.</l>
<l>At modestus esto planctus,</l>
<l>Dum senex quiete sanctus</l>
<l>Gaudet optatissima.</l>
<l>Quippe laus in cuncta durat,</l>
<l>Quae nec ulla fata curat,</l>
<l>LANSIANA saecula.</l>
</lg>
</div2>
<div2 id='KaST.01.19' n='19' type='poem'>
<head>XIX. IOSEPHO DEMMELERO, SS. Th. D. Socero, tertium Sponso.</head>
<lg>
<l>TErtia vota SOCER venerandus contrahit. illi</l>
<l>Dat Nirtinga, sacro quod perit igne, decus.</l>
<l>Vota secunda meis Eslinga propinqua medelis</l>
<l>Mox etiam festo claudere fine parat.</l>
<pb id='s017' n='17'/>
<l>Primus ut intersit votis utrimque novellis,</l>
<l>Qui fovet haec, auspex, apprecor, ipse DEUS.</l>
</lg>
</div2>
<div2 id='KaST.01.20' n='20' type='poem'>
<head>XX. NICOLAO KLEIN, de Masora disputanti.</head>
<lg>
<l>AOnios inter coetus caput alt us effert</l>
<l>Cleinius, et caeli proximus axe volat.</l>
<l>Non humiles illum tricae, non trita cathedris</l>
<l>Carmina, sed Sophiae pondera summa tenent.</l>
<l>Hebraeos audax apices, Solymaeaque legis</l>
<l>Symbola, et arcanas ventilat ore notas.</l>
<l>Quis neget? exurgens in tanta cacumina rerum,</l>
<l>Maximus e vulgo deside victor ovat.</l>
</lg>
</div2>
<div2 id='KaST.01.21' n='21' type='poem'>
<head>XXI. IOH. LUDOVICO NEUFFERO, de Sulpure disputanti</head>
<lg>
<l>ENtheus ingenii tibi Sulpura ventilat ardor:</l>
<l>Materiem ingenio convenienter habes.</l>
</lg>
</div2>
<div2 id='KaST.01.22' n='22' type='poem'>
<head>XXII. IOH. GEORGIO ANGELIN, de Omnipotentia et Omnipraesentia DEI disputanti.</head>
<lg>
<l>OMnia cernentem vultum, dextramque valentem</l>
<l>Omnia, dum docta sedulus arte putas:</l>
<pb id='s018' n='18'/>
<l>Omnia posse simul, superantem dura, Laborem,</l>
<l>Et nusquam merito defici honore, puta.</l>
</lg>
</div2>
<div2 id='KaST.01.23' n='23' type='poem'>
<head>XXIII. IOH. NICOLAO SCHEURER, de DEO disputanti.</head>
<lg>
<l>QUem mundi celebrat machina triplicis;</l>
<l>Quaevis herba refert; et Plato quaerere</l>
<l>Interdicit iners, sed minus invenit</l>
<l>Quaerens usque Simonides:</l>
<l>Tanta luce tibi qua patuit DEUS?</l>
<l>Non talpae ratio caecior in modum,</l>
<l>Verbi sed cupido lucidulam DEUS</l>
<l>Praefert ipse tibi facem.</l>
</lg>
</div2>
<div2 id='KaST.01.24' n='24' type='poem'>
<head>XXIV. IOH. ADAMO DAPPIO, Secretario Ordinum Wirtemb. Provincialium, Epicedion</head>
<lg>
<l>TErrigenum sontes linquens super orbe catervas,</l>
<l>Dappius, Astraeae lucida castra petit.</l>
<l>Altius atque infert se se, qua cingit amicis</l>
<l>Obsequiis AGNUM turba stolata suum.</l>
<l>Et, quae nunc, inquit, mihi se secreta revelant,</l>
<l>Hic ubi non dubio lumine cerno DEUM?</l>
<pb id='s019' n='19'/>
</lg>
</div2>
<div2 id='KaST.01.25' n='25' type='poem'>
<head>XXV. IOH. LUDOVICO NEUFFERO, cum Philosophiae Mag. crearetur.</head>
<lg>
<l>IMpiger quisquis rigidi laborem</l>
<l>Pertulit Martis, rediitque victor</l>
<l>Praelio, tandem socii capessit</l>
<l>Serta triumphi.</l>
<l>Quod parat dulcis tibi Musa sertum,</l>
<l>Te refert dudum meruisse primos</l>
<l>Inter; hoc felix age, IANE, primos</l>
<l>Inter habeto.</l>
</lg>
</div2>
<div2 id='KaST.01.26' n='26' type='poem'>
<head>XXVI. WILHELMO WEBER, de Communicatione Proprii disputanti.</head>
<lg>
<l>INgenuo Sophiae percurris pectine telas:</l>
<l>Illa sed ingenui gaudet amore proci.</l>
<l>Penelopaea tuam nescit versutia telam:</l>
<l>Penelopaea tamen te beat inde fides.</l>
</lg>
</div2>
<div2 id='KaST.01.27' n='27' type='poem'>
<head>XXVII. IOH. DAVIDI FLATTICH, de Meteoris <reg orig='Aqueis'>Aquis</reg> disput.</head>
<lg>
<l>QUos seris ingenio magnum perinane, liquores</l>
<l>Ingenii spondent fertilioris opes.</l>
</lg>
</div2>
<div2 id='KaST.01.28' n='28' type='poem'>
<pb id='s020' n='20'/>
<head>XXVIII. IOH. GEORGIO AURNHAMMER, I. L. Poligrammateo Nordling. Sponso.</head>
<lg>
<l>HAec una caeli nempe superfuit</l>
<l>Faventioris gratia, nobilem</l>
<l>Spartam, et decus nacto Themistae,</l>
<l>Idalios cumulare plausus.</l>
<l>Quam dulce sidus virginei chori</l>
<l>NORDLINGA novit, conspicuam domo,</l>
<l>Formaque, moribusque, gratam</l>
<l>Ducis, io! NEONYMPHE, praedam.</l>
<l>Tuis, recentem, dotibus excita,</l>
<l>Tubinga votis, prosequitur torum:</l>
<l>Quem vita, proles, pax, amorque</l>
<l>Usque novo beet almus auctu.</l>
</lg>
</div2>
<div2 id='KaST.01.29' n='29' type='poem'>
<head>XXIX. M. IOH. WENDELINO ANGELIN, Pastori ao Sponso.</head>
<lg>
<l>ANgelus aeternae pacis dum nuntia fausta</l>
<l>Facundo in sacras flumine mittis oves:</l>
<l>Nostra quid, omnigenae nisi dulcia munera pacis,</l>
<l>Importent thalamis intima vota tuis?</l>
</lg>
</div2>
<div2 id='KaST.01.30' n='30' type='poem'>
<pb id='s021' n='21'/>
<head>XXX. ULRICO HENRICO STIEBER, U. I. Doctori.</head>
<lg>
<l>FElix avitis nuper honoribus,</l>
<l>Altique longum nomine sanguinis,</l>
<l>Nunc et decus, STIEBERE, partum</l>
<l>Orbe seris, titulique famam.</l>
<l>Ut Spira gestit lumine laureae!</l>
<l>Ut sidus optant te Nemetes novum,</l>
<l>Tantaeque gratia lacessis</l>
<l>Imperii CAMERAM corollae!</l>
<l>Explere <orig reg='grandes'>grandeis</orig> nunc numeros iuvat.</l>
<l>Hoc volve sollers. Fallimur omine,</l>
<l>Aut maior uno pullulascit</l>
<l>Fonte tibi series honorum.</l>
</lg>
</div2>
<div2 id='KaST.01.31' n='31' type='poem'>
<head>XXXI. IOH. CONRADO ROSLERO, Phil. Baccalaureo.</head>
<lg>
<l>A Paphiis dicende rosis, nunc lauriger esto:</l>
<l>Sera tibi spondet denique serta Venus.</l>
</lg>
</div2>
<div2 id='KaST.01.32' n='32' type='poem'>
<head>XXXII. WILHELMO BALTHASARI MULLERO, Philos. Magistro.</head>
<lg>
<l>TAndem docta suo gaudet molitura brabeo,</l>
<l>Ingenii dulces qua subiguntur opes.</l>
<l>Nec fallit niveus longa vertigine pollen,</l>
<pb id='s022' n='22'/>
<l>Grata parans avido mox alimenta gregi.</l>
<l>Et parcas plausu, Molitor, dum tanta resurgunt</l>
<l>Emolumenta aliis, emolumenta tibi?</l>
</lg>
</div2>
<div2 id='KaST.01.33' n='33' type='poem'>
<head>XXXIII. IOH. STEPHANO BOLEN, contra Georgium Seiserum, S. I. disputanti.</head>
<lg>
<l>HActenus ingenue credentum in castra recepti,</l>
<l>Cingere vult Stephani pulchra corona caput.</l>
<l>Quanta sed est, gemino quae nunc spectanda decore,</l>
<l>Assertae fidei munia clara manet!</l>
</lg>
</div2>
<div2 id='KaST.01.34' n='34' type='poem'>
<head>XXXIV. GOTHOFREDO SCHAEFERO, de Doctoreis in Iure honoribus.</head>
<lg>
<l>COepta tueri nomen amabile,</l>
<l>SCHAEFERE; polles nam facili pedo</l>
<l>Legum: tuamque fidus HALAM,</l>
<l>Et patrios moderare <orig reg='cives'>civeis</orig>.</l>
<l>Tibi regendus plurimus imminet</l>
<l>Consultor: aequi divide pascua</l>
<l>Catus, laborantisque iusti</l>
<l>Tabificis remedere morbis.</l>
<l>At ductibus nos interea tuis</l>
<l>Fructum precamur velleris aurei:</l>
<l>Sitque alina, quam sectare, praeda</l>
<l>Maior Iasoniis triumphis.</l>
</lg>
</div2>
<div2 id='KaST.01.35' n='35' type='poem'>
<pb id='s023' n='23'/>
<head>XXXV. FRIDERICO HAUBERO, de Fortitudine disputanti.</head>
<lg>
<l>DUm te Scipiadae, Deciique in fata ruentes,</l>
<l>Quicquid et intrepido pectore fortis adit,</l>
<l>Aut patitur, doctae exercet discrimine pugnae,</l>
<l>Et tanti Martem commatis ore moves:</l>
<l>Quas non ingenii debes expromere vires!</l>
<l>Sed nec magnanimum spreta corolla manet.</l>
</lg>
</div2>
<div2 id='KaST.01.36' n='36' type='poem'>
<head>XXXVI. LUDOVICO ULRICO ETTER, de Summo Bono disput.</head>
<lg>
<l>ET Summum sermone Bonum, vitaque tueris</l>
<l>Est virtutis opus nempe id utrumque tuae.</l>
</lg>
</div2>
<div2 id='KaST.01.37' n='37' type='poem'>
<head>XXXVII. SIGISMUNDO SCHLEICHERO, Laurea Iuris condecorato.</head>
<lg>
<l>LUcido tandem decus orbe Virtus</l>
<l>Exserit, partum tacito recessu</l>
<l>Saepe; nec dias solitum ante ferri</l>
<l>Tempus in auras.</l>
<l>Digna quos turbae tribuit merenti</l>
<l>Hora, maturi veniunt honores.</l>
<l>Laetus hanc inter, caput adde, pulchra</l>
<l>Nobile lauru.</l>
<l>Quicquid et luci peperere dudum</l>
<pb id='s024' n='24'/>
<l>Abditi nisus, medioque dudum</l>
<l>Sol die dignum putat, hinc paternae</l>
<l>Splendeat ULMAE.</l>
</lg>
</div2>
<div2 id='KaST.01.38' n='38' type='poem'>
<head>XXXVIII. IOH. PHILIPPO BURCKIO, Phil Magistro.</head>
<lg>
<l>INvictam pridem virtuti pectus in arcem</l>
<l>Burckius, et Sophiae claustra superba parat.</l>
<l>Sensit Honor, claustrique iugum, caput, arduus ambit,</l>
<l>Et nitidae sertis emicuere comae.</l>
<l>Ne pateant hosti tantae munimina laudis,</l>
<l>Tuvigila; totum hoc, Burcki animose, tuum est.</l>
</lg>
</div2>
<div2 id='KaST.01.39' n='39' type='poem'>
<head>XXXIX. IOH. BERNHARDO LEONI, Doctori Iuris.</head>
<lg>
<l>CUius mille rates portubus accubant,</l>
<l>Fetae lativagis undique mercibus,</l>
<l>Insignem vide sis laureolam, tuus</l>
<l>Quam vivax retulit, LEO,</l>
<l>HAMBURGA, instabilis gloria Mercuri.</l>
<l>Hanc, nullo dubii litore Nerei</l>
<l>Venalem, Tubio cardine nobiles</l>
<l>Plexerunt capiti Deae.</l>
<l>Noli, propitio si Tagus influat</l>
<l>Omnis diluvio, ponere muneri</l>
<l>Transmisso pretium. quod bene nisibus</l>
<pb id='s025' n='25'/>
<l>Mercatur labor improbis,</l>
<l>Tam dulci merito solus ovans lucro;</l>
<l>Si gaudet facili Musa Prometheo,</l>
<l>Nec laevo dominans igne Diespiter</l>
<l>Curas destituit <orig reg='graves'>graveis</orig>.</l>
<l>Ergo laurigerum suspicias caput.</l>
<l>Cuius dum pariter foenora sentient</l>
<l>Cives ampla tui, fertilibus fave,</l>
<l>Ut sueras, quoque literis.</l>
</lg>
</div2>
<div2 id='KaST.01.40' n='40' type='poem'>
<head>XL. IOH. PETRO HUBERO, de Amicitia disputanti.</head>
<lg>
<l>IAm dudum ligat arctior,</l>
<l>Spes prolixa PATRIS, flos iuvenum nitens,</l>
<l>Nos, Hubere, tibi fides:</l>
<l>Arcanoque trahis pectora vinculo,</l>
<l>Dum caro Pyladae suum</l>
<l>Astringis comitem doctus, et enthea</l>
<l><orig reg='Mentes'>Menteis</orig> foedera copulant.</l>
<l>Hoc poscit Genitor dignus, et ingeni</l>
<l>Vis ignita tui, Schola</l>
<l>Quam plaudit toties agmine fervido.</l>
<l>Sic iungat <orig reg='faciles'>facileis</orig> amor</l>
<l>Coetus usque tibi; sic vigeas diu,</l>
<l>Et circum cata tempora.</l>
<l>Quod prensas, Clarium mox vireat decus.</l>
</lg>
</div2>
<div2 id='KaST.01.41' n='41' type='poem'>
<pb id='s026' n='26'/>
<head>XLI. IOH. ZELLERO, Mag.</head>
<lg>
<l>UNdique te stimuli validis hortatibus urgent,</l>
<l>Seu fratres <orig reg='libuit'>lubuit</orig> cernere, sive PATR em;</l>
<l>PATREM, delicium Charitinae dignius aulae,</l>
<l>Eusebiesque negans interiisse decus.</l>
<l>Altera Pieriis beat en te meta corollis:</l>
<l>Macte, novo dum te tertia flore beet.</l>
</lg>
</div2>
<div2 id='KaST.01.42' n='42' type='poem'>
<head>XLII. In Orat. fun. IOH. ULRICI PREGIZERI, a Tobia Wagnero scriptam.</head>
<lg>
<l>ET orbis ergo noscat inde praesignem</l>
<l>Candore morum, et temporum, PREGIZERUM,</l>
<l>Ecclesiae quondam inclitum Caput nostrae,</l>
<l>Claraeque Cancellarium Scholae dignum,</l>
<l>WAGNERIANAE, per serena ventorum,</l>
<l>Caelique lucidas domos, citis raptum</l>
<l>Suadae quadrigis, qua novum micat sidus,</l>
<l>Interque praecones sacri pios aequi,</l>
<l>Nec respuendi caelitum choro iuris,</l>
<l>Stellata luce nobili iuvat templa.</l>
<l>Sic igneis olim tetendit aeterna</l>
<l>Ad astra Thesbites rotis, inaccessa</l>
<l>Secutus Enochum via; patrem, patrem,</l>
<l>Currusque, et aurigam Israelidum gentis,</l>
<l>Clamante supparem nacto locum vate:</l>
<l>Ut enitentem denuo polum scandit,</l>
<pb id='s027' n='27'/>
<l>Flammantis axe vectus eloqui Noster;</l>
<l>Qua mente dudum, et nominis perennante</l>
<l>Fama, tenacem fixerat sibi sedem.</l>
<l>Beate Nestor, gloriae satur pridem,</l>
<l>Vitaeque longioris, additum puro</l>
<l>Nunc aetheri lumen: reducta dum terris,</l>
<l>Tubae novissimae sonore, praegressae</l>
<l>Menti reduniantur ossa; supremum,</l>
<l>Nos inter, hoc felicitatis augmentum</l>
<l>Habe, quod Automedon sacras tui laudes</l>
<l>Encomii condignus inferat caelo.</l>
</lg>
</div2>
<div2 id='KaST.01.43' n='43' type='poem'>
<head>XLIII. CASPARO SCHELLING, de Communicatione Proprii disput.</head>
<lg>
<l>CUi placet egregii communio certa laboris,</l>
<l>Huic proprium iungit se speciosus honor.</l>
</lg>
</div2>
<div2 id='KaST.01.44' n='44' type='poem'>
<head>XLIV. IOH. GRAFTIO, P. P. de Honoribus Theologiae Supremis Gratulatorium.</head>
<lg>
<l>DEsiderati denique verticem</l>
<l>Tenes honoris, IANE, faventibus</l>
<l>Diis, et Tubingae cultioris</l>
<l>Unanimi cupiente coetu.</l>
<l>Huc Luna multum pervigil; huc labor</l>
<l>Tendebat omnis scilicet, et feri</l>
<l>Nisus, Borussiaeque noti,</l>
<pb id='s028' n='28'/>
<l>Quaque tuos aluisse Phoebus</l>
<l>Perrexit igneis. Prima caloribus</l>
<l>Pridem decoris favit ANACTORIS,</l>
<l>Qua noster in culmum recentem</l>
<l>Ivit amor, Superumque nutu</l>
<l>Tot nota mundo nomina liquimus.</l>
<l>Quid DACHIUM nunc, germen Opitii,</l>
<l>Pullum Sabini; quid, nepotem</l>
<l>Tulligenam, memorem THILONEM,</l>
<l>Decus Thaliae praecipuum meae,</l>
<l>Ducemque, <orig reg='dulces'>dulceis</orig> quo numeros sequi</l>
<l>Ausus STOBAEI, stemma nostris</l>
<l>Pierium merui capillis?</l>
<l>Expuncta vestris nomina perpetim</l>
<l>Sint nostra clivis, Aonides; VIROS</l>
<l>Ni mortis expertes fideli</l>
<l>Mente colo, meritaeque censu,</l>
<l>Dum spiro, laudis. Transeo ceteros;</l>
<l>Quorum sub isto gliscit amabilis</l>
<l>Favilla corde, post futuri</l>
<l>Flumine non abolenda saecli.</l>
<l>Hinc Sole flammae sub vario tuae</l>
<l>Crevere; donec te placido NICER</l>
<l>Strinxit sinu, nostramque fatis</l>
<l>Debueras aperire GOSEN.</l>
<l>Miremur orbem Numinis abditum,</l>
<l>Amica gyrat quo sibi pectora:</l>
<l>Nostraeque si quid est acerrae,</l>
<pb id='s029' n='29'/>
<l>Supplicibus geminemus aris.</l>
<l>Tu sed tua nunc laetus adorea,</l>
<l>Et plaude sancto pondere praemiis,</l>
<l>DEO remutaturus omne</l>
<l>Elogium veteris Stagirae.</l>
<l>Tibi cathedris, et tibi caelicus</l>
<l>Augescat ardor Numine pulpitis</l>
<l>Pronoque, plenoque; et supernas</l>
<l>Portitor imple animosus <orig reg='arces'>arceis</orig>.</l>
</lg>
</div2>
<div2 id='KaST.01.45' n='45' type='poem'>
<head>XLV. M. HUGONI MORLOTTO, de Christo disputanti.</head>
<lg>
<l>ET verbis, et mente capi qui respuit, illum</l>
<l>Eloquio, et digna prendere mente cupis.</l>
<l>Sed bene; cum mentem ipsa tibi Sapientia Patris.</l>
<l>Quam loquere, et Verbum diluat ora tibi.</l>
</lg>
</div2>
<div2 id='KaST.01.46' n='46' type='poem'>
<head>XLVI. ERICO MAURITIO, de Gradu Doctorali, et Professione Publ, Gratulatorium.</head>
<lg>
<l>OCelle Themidos, MAURITI, Scholae sidus</l>
<l>Nostrae novum, corusca literaturae</l>
<l>Lectissimae Pharos: dato lubens ergo</l>
<l>Succede portu, naufragi minis multum</l>
<l>Iactate ponti; sive tot peregrinos</l>
<l>Narrare soles, qua scientiae robur</l>
<pb id='s030' n='30'/>
<l>Firmum parasti; seu, quod arduum Iuris</l>
<l>Enavigasti pelagus impiger, malim:</l>
<l>Succede portu, strenuasque mansura</l>
<l>Posthac molestias quiete focilla.</l>
<l>Viden, beata quae tibi sacerdoti</l>
<l>Pandit novello templa, mitis Astraeae</l>
<l>Favor; quibus sacer Senatus admotum</l>
<l>Te gestit aris; omnis ut tuo circum,</l>
<l>IUSTINIANI militans fide, pendet</l>
<l>Ab ore pubes. Ne sit ANTECESSORUM,</l>
<l>Quos et superstites vides, et exstinctos</l>
<l>Olim colis, dignum minus tibi nomen,</l>
<l>Quorum ferare gressibus. DEI pronus</l>
<l>Verere nutum, patriumque non aeger</l>
<l>Dedisce STORAM, qua trucis furor lentus</l>
<l>Tam difficulter usque, et ira Gradivi,</l>
<l>Desaevit. En pacata fertilis NICRI</l>
<l>Vireta, <reg orig='queis'>quis</reg> gaudens fruare nobiscum,</l>
<l>Gratus benigno Numini, terendaeque</l>
<l>Sollers arenae! Ceteram pie Divis</l>
<l>Committe sortem. Quis scit, an recens isto</l>
<l>In vere <orig reg='crines'>crineis</orig> ambiat tibi sertum?</l>
</lg>
</div2>
<div2 id='KaST.01.47' n='47' type='poem'>
<head>XLVII. IOH. GEORGIO KEIRLEBER, de Theoria Planetarum disput.</head>
<lg>
<l>ERrabunda vagum nunc astra, planumque Planetae</l>
<l>Ne faciant, planam veri age carpe viam.</l>
</lg>
</div2>
<div2 id='KaST.01.48' n='48' type='poem'>
<pb id='s031' n='31'/>
<head>XLVIII. IOH. ULRICO MEURER, de Concursu divino disp.</head>
<lg>
<l>QUalis ad immensi concurrat moenia mundi,</l>
<l>Inque suum praesens influat auctor opus;</l>
<l>Nec culpis hominum sese tamen ingerat ullis;</l>
<l>Ingenii pulchro pegmate, Iane, doces.</l>
<l>Hincce sed ut vertas hostem, de more Laconum,</l>
<l>Fortior ipse, reor, tu tibi murus eris.</l>
</lg>
</div2>
<div2 id='KaST.01.49' n='49' type='poem'>
<head>XLIX. MAGNO LEHRIO, idem argumentum Disputatione publica ventilanti.</head>
<lg>
<l>QUas posuit, tandem fabricator deserit aedes,</l>
<l>Servandasque suo forte relinquit hero.</l>
<l>Non sic, qui mundi statuit systema, Creator;</l>
<l>Cui stabilis certo foedere rector adest.</l>
<l>Praesentis Lerius pandens metamque, modumque;</l>
<l>Numine demonstrat se propiore frui.</l>
</lg>
</div2>
<div2 id='KaST.01.50' n='50' type='poem'>
<head>L. IOH. ADAMO OTTINGERO, de Veritate disputanti.</head>
<lg>
<l>DEI pedissequam, DEO parem, mundo</l>
<l>Semper molestam, temporis citi prolem,</l>
<l>Seram licet; nostraeque pabulum mentis,</l>
<l>Dum Veritatem nobili peris igne:</l>
<l>Venustiorem Tyndari peris nata,</l>
<pb id='s032' n='32'/>
<l>Tyrintiique, Iane, robur invicti</l>
<l>Longe supergressam. Quid euge non duri</l>
<l>Feres laboris, non molestiae tristis,</l>
<l>Dulci beatam dum tenere complexu,</l>
<l>Et osculis haerere dulcibus, detur?</l>
<l>Puteo sed alto, scita ni Sophum fallunt,</l>
<l>Noris latentem. Macte perpes augustis</l>
<l>Amoribus. Non hos Plato, sacros uni,</l>
<l>Non Socrates, Amasiae tumens damnet.</l>
<l>Dignum reciprocae caloribus flammae,</l>
<l>Ut hostis exspectet frequens, agon multus;</l>
<l>Adversus omnem hostilitatis incursum,</l>
<l>Si cesseris uni, reperta defendet.</l>
</lg>
</div2>
<div2 id='KaST.01.51' n='51' type='poem'>
<head>LI. PHILIPPO MELCHIORI GRAETER, de Creatione disputanti.</head>
<lg>
<l>CUm Deus ex nihilo produxit cuncta Creator,</l>
<l>Prima micat verbo lux speciosa DEI.</l>
<l>Gesta Creatoris cum sedulus ore retractas,</l>
<l>Irradiet mentem lux, DEUS ipse, tuam.</l>
</lg>
</div2>
<div2 id='KaST.01.52' n='52' type='poem'>
<head>LII. IOH. PETRO HUBERO, Ph. Mag.</head>
<lg>
<l>ARduis longum Clario probate</l>
<l>Nisibus Phoebo, cape digna tandem,</l>
<l>PETRE, victrici, cape, quae merebas,</l>
<l>Praemia fronti.</l>
<pb id='s033' n='33'/>
<l>Noster applaudit viden' universis</l>
<l>Ut tibi turmis Helicon? ut Ister</l>
<l>Ipse gratandi studio Nicrinis</l>
<l>Adstrepit undis?</l>
<l>Ni choro frustra accinimus, paternos</l>
<l>Gaudii fructu solidi, precabor,</l>
<l>Ista complexus beet, o HUBERE,</l>
<l>Ubere Laurus.</l>
</lg>
</div2>
<div2 id='KaST.01.53' n='53' type='poem'>
<head>LIII. IOH. MAURITIO HEROLD, de Aqua disputanti.</head>
<lg>
<l>NAturam decurrit aquae scrutator Heroldus</l>
<l>Impiger: ecquis, Ei, dixerit, haeret aqua?</l>
</lg>
</div2>
<div2 id='KaST.01.54' n='54' type='poem'>
<head>LIV. GEORGIO LUDOVICO CONCIO, de Intellectione humana disp.</head>
<lg>
<l>PAr aliis, vix se digne mens noverit: ut nec,</l>
<l>Cuncta videns, oculus se videt ipse tuus.</l>
<l>Conscius arcani tamen omnis, Concius istum</l>
<l>Notitiae prompto discutit ore modum.</l>
</lg>
</div2>
</div1>
<div1 id='KaST.02' n='2' type='book'>
<pb id='s034' n='34'/>
<head>CHRISTOPHORI CALDENBACHII SYLVARUM TUBINGENSIUM LIBER SECUNDUS.</head>
<div2 id='KaST.02.01' n='1' type='poem'>
<head>I. IEREMIAE ZELLERO, De Voluntate DEI disputanti.</head>
<lg>
<l>AEQuor immensum tibi parva currit</l>
<l>Cymba, tentanti <orig reg='faciles'>facileis</orig> latere</l>
<l>Numinis sensus, superisque sanctos</l>
<l>Prorsus, et imis.</l>
<l>Velle cui posse est; voluisse rectum</l>
<l>Cuius est semper tamen, atque verum;</l>
<l>Cuius aeterno bonitas in <orig reg='omnes'>omneis</orig></l>
<l>Fonte redundat.</l>
<l>Corripit? culpae stimulant benignum.</l>
<l>Vela sed clausos dare per recessus</l>
<l>Abstine; ni qua Cynosura verbi</l>
<l>Lucida fulget.</l>
<l>Si tamen iuges humilem phaselum</l>
<l>Haurient undae, pius obsecunda.</l>
<l>Nam tibi linter pietatis ipso</l>
<l>Gurgite sidet.</l>
</lg>
</div2>
<div2 id='KaST.02.02' n='2' type='poem'>
<pb id='s035' n='35'/>
<head>II. SIMONI DACHIO, ACAD. REGIOM. P. P. De villa, et titulo Professoris Honorarii Gratulatorium.</head>
<lg>
<l>NI saevus obstat, Calliope, dolor,</l>
<l>Ingens medullis qui furit intimis,</l>
<l>Hauritque vitam: pone longos</l>
<l>Ad modicum lacrimosa questus,</l>
<l>Vocemque mutet candidior chelys,</l>
<l>Atrata linquens schemata. Planctibus</l>
<l>Heu! mista diris, ipse laeto</l>
<l>Excipiet tamen orsa vultu</l>
<l>VATES, honori gloria BREGELAE,</l>
<l>Totis Deorum muneribus potens.</l>
<l>O plectra, gaudentum beatis</l>
<l>Caelituum socianda mensis!</l>
<l>Haec vestra, DACHI, tempora perpete</l>
<l>Compsere lauru. Servat ANACTORIS</l>
<l>Alto perennatura Pindo</l>
<l>Carmina, Pieriosque cantus;</l>
<l>Quos auspicatis Albis et Albula</l>
<l>Vexere dudum plausibus, et polo</l>
<l>Debuccinandos extulerunt</l>
<l>Celsius, insolito strepentis</l>
<l>Famae susurro. Cur celebri velit</l>
<l>Par ire, novit MEMELA, Mantuae;</l>
<l>Cunis sui felix alumni.</l>
<pb id='s036' n='36'/>
<l>Ducite, TANGIADES, triumphum,</l>
<l>Nymphae, nec Hebri post, neque Mincii</l>
<l>Quicquam fluentis dulcibus invidae.</l>
<l>Et ipse vult Opitiana</l>
<l>Bobera iam minor esse laude.</l>
<l>Hoc Vate MONTIS culmina REGII</l>
<l>Plausere; BRENNI quem domus inclita</l>
<l>Miti suis dextra sacravit</l>
<l>Elogiis, placidoque cultu.</l>
<l>Gaudes renato, PRUSSIA DUM MARO</l>
<l>Nunc alter, AUGUSTO, et nova Tityrus</l>
<l>In arva cultor tendis, almo</l>
<l>PRINCIPIS exhilarate vultu;</l>
<l>Simul verendis usque Academiae</l>
<l>Nomen remistum nobile PATRIBUS.</l>
<l>Te cara fausto pone tendit</l>
<l>Agmine progenies, ubivis</l>
<l>Structura <orig reg='colles'>colleis</orig> tecum Heliconios,</l>
<l>Dum grata docti barbita iungitis,</l>
<l>Domesticique delinitus</l>
<l>Voce chori stupet ipse Phoebus.</l>
<l>En annuentum pignora siderum,</l>
<l>Serique sortem temporis, et lare,</l>
<l>Et fama, honoribusque longis,</l>
<l>Et sobole, fidibusque laeti!</l>
<l>Iamque et Gradivus SAMBIACIS pater</l>
<l>It exul oris, et nivei procul</l>
<l>Fulgore currus alta vestros</l>
<pb id='s037' n='37'/>
<l>Pax, requiesque revisit agros.</l>
<l>Sic te recentis gaudia Tusculi</l>
<l>Mactent beatum, Nestoris in modum,</l>
<l>Moramque, ut ista dulce nostras</l>
<l>Nuntia perveniunt ad aures.</l>
<l>Ergo cathedris fessa loquacibus,</l>
<l>Tandem quietis corpora portibus</l>
<l>Abdis, satur laudum, atque densae</l>
<l>Plausibili fremitu catervae.</l>
<l>Quae nostra curae corda remordeant,</l>
<l>Si nosse, DACHI, nunc etiam cupis:</l>
<l>Heu! sorte tranquilla miselli</l>
<l>Excidimus, thalamique fructum,</l>
<l>Et se fugaci MARGARIS extulit</l>
<l>Aevo; novella vix face MARGARIS</l>
<l>Denupta vati; quam iugalis</l>
<l>Officio decorastis hymni.</l>
<l>Si quid relictae debeo PRUSSIDI,</l>
<l>Scrutare Divos; nam potes: et pio</l>
<l>Piare noxam quaere cantu,</l>
<l>Aut TUBIAE genium CAMOENAE</l>
<l>Mecum canoro pectine mitiga.</l>
<l>Vestra moveri se prece Numina</l>
<l>Sinent: et optatus vicissim</l>
<l>Hinc poterit remeare rumor.</l>
</lg>
</div2>
<div2 id='KaST.02.03' n='3' type='poem'>
<pb id='s038' n='38'/>
<head>III. MELCHIORI AICHELINO, Ph. Mag.</head>
<lg>
<l>AOniis saturate cibis, nil glandibus optas</l>
<l>Debere, ut similent nomina, Chaoniis.</l>
<l>Quin lauro tibi serta paras, cui, maxima quondam,</l>
<l>Invideat pulchrum querna corolla decus.</l>
</lg>
</div2>
<div2 id='KaST.02.04' n='4' type='poem'>
<head>IV. IOH. HENRICO SCHLOTTERBECK, de Creatione disputanti.</head>
<lg>
<l>FActa videns, reperit valde bona cuncta Creator:</l>
<l>Haec, precor, ut coeptum vox tibi claudat opus.</l>
</lg>
</div2>
<div2 id='KaST.02.05' n='5' type='poem'>
<head>V. IOH. ULRICO PREGIZERO, creato, sub Rectoratu Patris, Baccalaureo, inter complures primo.</head>
<lg>
<l>PHoenicem PATRIS indubium te cernimus: at non</l>
<l>Quem cineres tepidi forte dedere rogi.</l>
<l>Aemulus in vivi superas decora alta Parentis,</l>
<l>Spirantemque animis, ingenioque refers.</l>
<l>Iamque et laurigerum ductor sic provehis agmen,</l>
<l>Aonium Genitor ceu praeit ipse gregem.</l>
<l>Hoc addant Superi: longum tu plausibus aequis</l>
<l>Hinc superesse queas Patris, ut ipse Scholae.</l>
</lg>
</div2>
<div2 id='KaST.02.06' n='6' type='poem'>
<pb id='s039' n='39'/>
<head>VI. EIDEM, nuper Pacis, nunc Belli laudibus diserto.</head>
<lg>
<l>BEllonae laurum Ulricus, frondemque Minervae,</l>
<l>Hanc amat, utramvis aestimat, ore potens.</l>
<l>Gradivo sua, Palladiis encomia baccis</l>
<l>Dat sua: nunc baccam, et laurea serta gerit.</l>
</lg>
</div2>
<div2 id='KaST.02.07' n='7' type='poem'>
<head>VII. IOH. IACOBO DAEMONI, U. I. Doctori, simulque Sponso.</head>
<lg>
<l>PHoebo creatum se Plato credidit;</l>
<l>Phoebo Seleucus, Numinis anulo</l>
<l>Testante congressum. Superbum</l>
<l>Stemmatis hinc sibi sumpsit ortum</l>
<l>Dux, sceptro, et haeres nomine Caesaris.</l>
<l>Sacro feruntur Scipio Daemone</l>
<l>Ingens, Alexanderque, nati,</l>
<l>Nomina perpetuanda terris.</l>
<l>Natum bono te Daemone, cur neges,</l>
<l>Felix tiara, IANE, refulgida,</l>
<l>Toroque felix? Temne sortis</l>
<l>Socraticae Genium, <orig reg='Laresque'>Lareisque</orig>,</l>
<l>Et sancta priscae nomina Prussidos,</l>
<l>Aut quicquid antro Littavus abdito</l>
<l>Suspexit olim, patrioque</l>
<l>Samogitae coluere lacte;</l>
<l>Unde alma frugum munera, et uberis</l>
<l>Largi fluorem barbara caecitas</l>
<pb id='s040' n='40'/>
<l>Sperabat, aediumque septa</l>
<l>Oleniis opulenta gazis.</l>
<l>Tamen paterni pondera nominis,</l>
<l>Ductu secundi collige Praestitis,</l>
<l>Nutuque caeli, cuius aequis</l>
<l>Auspiciis, celebrem beato,</l>
<l>Quod Roma numquam vidit, ovatui</l>
<l>Una triumphum consocias die,</l>
<l>Lauroque Pallados, Deaeque</l>
<l>Idaliae redimite Myrto.</l>
<l>Neutra petitis arbore fructibus</l>
<l>Frustrande posthac, gaudia duplica;</l>
<l>Et prole se vobis iugalis</l>
<l>Daemonica locupletet aether.</l>
</lg>
</div2>
<div2 id='KaST.02.08' n='8' type='poem'>
<head>VIII. IOH. GEORGIO <sic corr='WAGNERO'>WANGNERO</sic>, de Virtute Morali disput.</head>
<lg>
<l>ORe quidem, pulchrum est, magnae virtutis honorem</l>
<l>Asserere: at quanto pulchrius est opere!</l>
<l>Qui spondes utrumque, decus tibi sume diserti,</l>
<l>Morataque simul nobilitate probi.</l>
</lg>
</div2>
<div2 id='KaST.02.09' n='9' type='poem'>
<head>IX. IOH. ADAMO OETTINGERO, Philos. Mag.</head>
<lg>
<l>SAt Musis, Sophiaeque datum. post altera Christo</l>
<l>Te mystam, dextro Numine, cura paret.</l>
<pb id='s041' n='41'/>
<l>Tanto maior abhinc restat tibi gloria, quanto</l>
<l>Altior est aether aequore, et orbe DEUS.</l>
</lg>
</div2>
<div2 id='KaST.02.10' n='10' type='poem'>
<head>X. IOH. MARCO SCHONHAAR, de Imagine DEI disput.</head>
<lg>
<l>QUae facies Plasten in Adamo pinxerit ipsum,</l>
<l>Ista docet thesibus scripta tabella novis.</l>
<l>Et docet, ut fatear, tanto speciosius illud,</l>
<l>Quod simul hinc animi lucet imago tui.</l>
</lg>
</div2>
<div2 id='KaST.02.11' n='11' type='poem'>
<head>XI. GEORGIO LUDOVICO CAROLO, de Conscientia disput.</head>
<lg>
<l>QUi penitos animi sollers scrutare recessus,</l>
<l>Fac tua in aprico lausque decusque micent.</l>
</lg>
</div2>
<div2 id='KaST.02.12' n='12' type='poem'>
<head>XII. IOH. ADAMO FROMMANN, U. I. D. et P. P. Sponso.</head>
<lg>
<l>HActenus augustae Themidos, Frommanne, sacerdos,</l>
<l>Nunc etiam Paphiae rite operare Deae;</l>
<l>Inter et innumeras, quibus affluis undique, leges,</l>
<l>Una tibi teneri praestat Amoris: Ama.</l>
<l>Idaliis cedunt placitis edicta severi</l>
<l>Caesaris, et pueri nutibus omne forum.</l>
<l>Te circum blandique sales, dulcesque lepores,</l>
<l>Et volat omnigenis gratia mixta iocis.</l>
<pb id='s042' n='42'/>
<l>Apta scenae habitum, veteremque exute rigorem,</l>
<l>Tabitae facilis molle subito iugum.</l>
<l>Accipe iura lubens, aliis qui reddere sveras,</l>
<l>Et Dominae addicta mente fatere reum.</l>
<l>Nostra simul legum nodos, et solvere cestum</l>
<l>Virginis, aequo te Numine vota iubent.</l>
</lg>
</div2>
<div2 id='KaST.02.13' n='13' type='poem'>
<head><sic>XII</sic>. Eidem.</head>
<lg>
<l>SEu pietas, seu laetitiae sors alma decentis,</l>
<l>Seu fingunt nomen commoda grata tuum:</l>
<l>Undique nobilium surgit tibi copia laudum;</l>
<l>Undique tot bona fas longa vovere tibi.</l>
</lg>
</div2>
<div2 id='KaST.02.14' n='14' type='poem'>
<head>XIII. SAMUELI HAFENREFFERO, Med. D. et P. P. Epicedion.</head>
<lg>
<l>SIc et Machaon denique propriis</l>
<l>Defecit herbis; nec Podalirium</l>
<l>Ars docta fratrem iuvit. Omnes</l>
<l>Pacificae manet umbra tumbae.</l>
<l>O qua fluentis germina vividis</l>
<l>Perenne vernant, et sua gentibus</l>
<l>Comans abundat arbor, aevi</l>
<l>Tabifici medicina praesens!</l>
<l>Hic se iuventam noster in alteram</l>
<l>Instaurat AESON porro, superstitem</l>
<pb id='s043' n='43'/>
<l>Liquisse felix orbe famam,</l>
<l>Dum tenero viret herba cultu.</l>
</lg>
</div2>
<div2 id='KaST.02.15' n='15' type='poem'>
<head>XIV. Sub Act. Orat. de Monomachia Davidis, Carmen Amoebaeum, seu Dialogus Matrum et Virginum Hebraearum, dictus a IOH. IACOBO GLASER, et ERICO WEISMANN.</head>
<lg>
<l>M. PErstrepant sistris igitur sonorae</l>
<l>Tinnulis aurae; subeant Olympo</l>
<l>Fervidi plausus, et acuta rauco</l>
<l>Tympana pulsu.</l>
<l>V. Infremat festo tuba longa cantu;</l>
<l>Martii stridant litui. celebris</l>
<l>Excitet pagos, et honora late</l>
<l>Oppida clangor.</l>
<l>M. Dum viros acri iuvat ore cantus:</l>
<l>Nostra, matronae, sociemus aera;</l>
<l>Nostra vernantes imitentur apta</l>
<l>Voce puellae.</l>
<l>V. Obviae regi, puero Davidi</l>
<l>Obviae, <orig reg='dulces'>dulceis</orig> agimus choreas,</l>
<l>Inter et nuptas canimus remistae</l>
<l>Laeta puellae.</l>
<l>M. Laeta victori resonate regi,</l>
<pb id='s044' n='44'/>
<l>Laeta Iessidae puero, virile</l>
<l>Robur egresso, tumidi decora</l>
<l>Strage gigantis.</l>
<l>V. Dicimus grata puerum puellae</l>
<l>Voce victorem: domini triumphum</l>
<l>Regis applausu citharae canoro</l>
<l>Dicite, matres.</l>
<l>M. Vertit in dulcem pavor omnis hymnum.</l>
<l>Cessit absistens acie Philistes,</l>
<l>Regis et nostri, patuere dira</l>
<l>Castra, rapinis.</l>
<l>V. Transit in laudes pueri virorum</l>
<l>Fama praesignis, Goliaeque saevi</l>
<l>Turgidos fastus tener ursit acri</l>
<l>Robore pastor.</l>
<l>M. Clade caesorum rubuere campi;</l>
<l>Cuncta <reg orig='queis'>quis</reg> Gittam, validamque versus</l>
<l>Ascalon, squalet via, grata praebens</l>
<l>Pabula brutis.</l>
<l>V. Laude Davidis fremit altus aether,</l>
<l>Qui viri stravit sola fessa trunco;</l>
<l>Bestiae pastum capiunt, et escam,</l>
<l>Unde volucres.</l>
<l>M. Heu DEI turmis cumulata probra,</l>
<l>Et trucis linguae furias, profano</l>
<l>Turpe Dagoni sacra posthabentis</l>
<l>Numina Iovae!</l>
<l>V. O decus celsum pueri, verendo</l>
<pb id='s045' n='45'/>
<l>Numini labem, maculamque tantam,</l>
<l>Stridulo tortae procul amoventis</l>
<l>Verbere fundae!</l>
<l>M. Disce non niti clypeis, et hasta,</l>
<l>Vane bellator, rigidove ferro;</l>
<l>Si lapis quondam fluvialis atro</l>
<l>Praevalet ensi.</l>
<l>V. Disce non niti validis lacertis,</l>
<l>Insolens miles, cubitisve septem;</l>
<l>Si puer fixit Siculi tropaeum</l>
<l>Nobile fratris.</l>
<l>M. Nabliis certet chelys alma doctis,</l>
<l>Dum novam regi modulamur oden,</l>
<l>Qui, gravi telo metuendus, hostes</l>
<l>Mille peremit.</l>
<l>V. Cymbalis certent calami decentes.</l>
<l>Mille Saul fudit generosus hostes:</l>
<l>Hostium David sua dena fortis</l>
<l>Milia fudit.</l>
<l>M. Haec manus summi valuit Tonantis,</l>
<l>Qui, levi solus potior Baale,</l>
<l>Bella per totum moderatur aequus</l>
<l>Arbiter orbem.</l>
<l>V. Numen hoc omni celebremus aevo,</l>
<l>Quo diu porro, placideque, perstet,</l>
<l>Hostium maior studiis, Hebraea</l>
<l>Vindice proles.</l>
</lg>
</div2>
<div2 id='KaST.02.16' n='16' type='poem'>
<pb id='s046' n='46'/>
<head>XV. IMMANUELI GLOCK, disputanti.</head>
<lg>
<l>AES vacuum non es sonitu, quem pulpita plaudunt</l>
<l>Saepius. Applausus hinc cape porro tuos.</l>
</lg>
</div2>
<div2 id='KaST.02.17' n='17' type='poem'>
<head>XVI. IOH. TOBIAE FISCHLIN, de Scibili Universali disputanti.</head>
<lg>
<l>NOtitiam rerum navus qui tendis in omnem,</l>
<l>Nobilitas studiis te simul ipse tuis.</l>
</lg>
</div2>
<div2 id='KaST.02.18' n='18' type='poem'>
<head>XVII. Eidem.</head>
<lg>
<l>PIsciculos alios mutos proverbia dictant:</l>
<l>Quis mage te posthac, euge, disertus erit?</l>
</lg>
</div2>
<div2 id='KaST.02.19' n='19' type='poem'>
<head>XVIII. IOH. NICOLAO SCHEURER, disputanti.</head>
<lg>
<l>QUid tua per seros non spondent horrea menses,</l>
<l>Quae tibi ver primum divite fruge beat!</l>
</lg>
</div2>
<div2 id='KaST.02.20' n='20' type='poem'>
<head>XIX. IOH. CONRADO ROSLERO, Mag.</head>
<lg>
<l>NUminis hinc, Phoebi inde, nites, lauroque, rosisque:</l>
<l>Laurum fama; cupit vita referre rosas.</l>
</lg>
</div2>
<div2 id='KaST.02.21' n='21' type='poem'>
<pb id='s047' n='47'/>
<head>XX. In obitum IOH. IACOBI HEINLINI, Abbatis Bebenhusani, Theologi, et Mathematici insignis.</head>
<lg>
<l>QUa parte caeli fulgidus igneum</l>
<l>HEINLINUS effert, Uranie, iubar</l>
<l>Posthac, et inter it serenos</l>
<l>Lux radio meliore coetus?</l>
<l>Non hoc Arati dogmata promptior</l>
<l>Quisquam, vel artem Sicanii senis,</l>
<l>Non calluit reperta Cimbri,</l>
<l>Et numeros <orig reg='faciles'>facileis</orig> Tychonis.</l>
<l>Quid scripta prisci Socratis, aut loquar</l>
<l>Cultum Stagirae? quid sophos entheum,</l>
<l>Mundoque maius, ora pandens</l>
<l>Numinis, aetheriique normam,</l>
<l>Et sensa iussus? Iactet amabile</l>
<l>Afflicta pignus Calva, nec infulam,</l>
<l>Vittasque PRAESULIS futuro</l>
<l>Non celebret Bebenhusa saeclo.</l>
<l>Sed et Camenae non sileant Nicri,</l>
<l>Scholaeque limen, qua Tubiam catus</l>
<l>Flexit iuventam doctor, et per</l>
<l>Sidereas via luxit <orig reg='arces'>arceis</orig>.</l>
<l>Eheu! decentis munere consili,</l>
<l>Frustra, verendum <orig reg='repetit'>reppetit</orig> ABBATEM</l>
<l>Sueva tellus, et sacratus</l>
<pb id='s048' n='48'/>
<l>CERVIGERAE Moderator aulae.</l>
<l>Quamquam quid astris addere lampadem</l>
<l>Paras recentem, Diva? Vel essedo</l>
<l>Phoebi comes iungatur uno,</l>
<l>Temporibus dedit ipse SOLEM</l>
<l>Qui nuper almis; est merito minus,</l>
<l>ex quo superbis diruta moenibus,</l>
<l>Sortemque mystici profana</l>
<l>Flet BABYLON, tumulumque regni.</l>
<l>Hinc nempe portas caeligenae sibi</l>
<l>Late reclusas iam SOLYMAE videt,</l>
<l>Phoebumque supra, pone SOLEM</l>
<l>IUSTITIAE comes ire gaudet.</l>
</lg>
</div2>
<div2 id='KaST.02.22' n='22' type='poem'>
<head>XXI. GEORGIO FRIDERICO HAUFF, de Virtute Morali disputanti.</head>
<lg>
<l>UT mores virtute queas, prius imbuis ora,</l>
<l>Et praeformat opus lingua diserta suum.</l>
<l>Si tua te gemino probitas ornaverit ausu,</l>
<l>Amplius in tot non viget orbe decus.</l>
</lg>
</div2>
<div2 id='KaST.02.23' n='23' type='poem'>
<head>XXII. IOH. CASPARI SCHWILGIO, de Manna disputanti.</head>
<lg>
<l>DUm Tubiam pascit Theticum tibi Manna iuventam,</l>
<l>Re fere par, superas Legiferum ore Ducem.</l>
</lg>
</div2>
<div2 id='KaST.02.24' n='24' type='poem'>
<pb id='s049' n='49'/>
<head>XXIII. IOH. BURCKARDO ERAD, de Corruptione linguarum disput.</head>
<lg>
<l>Innumeram rerum seriem, pulchro ordine iunctam,</l>
<l>Antiquum peperit, Numine fante, chaos.</l>
<l>Quae tenebrae linguam, prisci nunc luminis orbam;</l>
<l>Quod chaos obruerit, Iane diserte, doces.</l>
</lg>
</div2>
<div2 id='KaST.02.25' n='25' type='poem'>
<head>XXIV. IOH. CHRISTOPHORO GROS, de Principiis actionum humanarum disputanti.</head>
<lg>
<l>PRincipiis exile tuis nil Musa minatur:</l>
<l>Grande, nisi fallor, vult tibi meta decus.</l>
</lg>
</div2>
<div2 id='KaST.02.26' n='26' type='poem'>
<head>XXV. IOH. BUTNERO, Med. Cand. pro Gradu publice disput.</head>
<lg>
<l>TOt palmis, Butnere, ferox; tot laete triumphis,</l>
<l>Ultima non trepidis ausibus arma cape.</l>
<l>Quantillae periere morae, dum plaudere detur,</l>
<l>Et tibi festa sonent carmina: Victor ave!</l>
</lg>
</div2>
<div2 id='KaST.02.27' n='27' type='poem'>
<head>XXVI. IOH. ULRICO ZELLERO, Ph. Mag.</head>
<lg>
<l>IN sociis qui primus ovas Phoebeide lauro,</l>
<l>Macte! triumphalem mox Themis alma dabit.</l>
</lg>
</div2>
<div2 id='KaST.02.28' n='28' type='poem'>
<pb id='s050' n='50'/>
<head>XXVII. RUDOLPHO GRAVIO, I. U. D.</head>
<lg>
<l>NOn ultra tanti est, veterum stupuisse quadrigas,</l>
<l>Tegmine quas tenui condere musca potest;</l>
<l>Ex quo Nobilium, GRAVII; quaternio Fratrum,</l>
<l>Doctorum mitra dulce nitente latent</l>
<l>Quem numerum dum tu, Rudolphe refulgide, claudis:</l>
<l>O longum cunctos Numinis umbra tegat!</l>
</lg>
</div2>
<div2 id='KaST.02.29' n='29' type='poem'>
<head>XXVIII. CHRISTOPHORO WOLFLIN, P. P. cum crearetur Theol. Doctor.</head>
<lg>
<l>PRodigae doctis iterum Tubingae</l>
<l>Laureis, primum retulisse munus</l>
<l>Gaudeas, WOLFLINE, DEIQUE Doctor</l>
<l>Entheus audi.</l>
<l>Te lupi longum stygii pavescant;</l>
<l>Nec sequi mites vereantur agni.</l>
<l>Absit incassum minitantis ater</l>
<l>Nominis horror.</l>
<l>Tu pedo, tu voce potens, in omnem</l>
<l>Excubes partem. Tibi sed Supremus</l>
<l>Excubet Pastor, gregis atque curam</l>
<l>Exigat unam.</l>
</lg>
</div2>
<div2 id='KaST.02.30' n='30' type='poem'>
<pb id='s051' n='51'/>
<head>XXIX. IOH. CASPARI SCHWILGIO, Phil. Mag.</head>
<lg>
<l>CUrriculi prope meta tui est; hanc influe laetus,</l>
<l>Debitaque eximius praemia victor habe.</l>
</lg>
</div2>
<div2 id='KaST.02.31' n='31' type='poem'>
<head>XXX. GEORGIO ULRICO RUMELINO I.U.D. Sponso.</head>
<lg>
<l>QUam nova nupta domum ingreditur, tibi, Sponse coronent</l>
<l>Foenora multa fori, pignora multa tori.</l>
</lg>
</div2>
<div2 id='KaST.02.32' n='32' type='poem'>
<head>XXXI. M. COLOMANNO SIMONI, Sponso.</head>
<lg>
<l>ET thalami sociam, sponsataque pectora Christo,</l>
<l>Adspicis en fidei credita, Sponse, tuae.</l>
<l>Commissi pretium gemini ne vile putaris:</l>
<l>Undique quod curas te geminare iubet.</l>
</lg>
</div2>
<div2 id='KaST.02.33' n='33' type='poem'>
<head>XXXII. IOH. NEGELIN, Baccal.</head>
<lg>
<l>HActenus ingenio, studiis, et nomine florens,</l>
<l>Carpe dehinc fructum floris honore tui.</l>
</lg>
</div2>
<div2 id='KaST.02.34' n='34' type='poem'>
<pb id='s052' n='52'/>
<head>XXXIII. IOH. CONRADO BROTBEQUIO, Med. D. et P. P. Post exhibitos in Palaestra Oratoria IV. humani corporis Situs.</head>
<lg>
<l>DIversos celebrare Situs, assumere corpus</l>
<l>Humanum quod forte solet, VIR sistere Parcas,</l>
<l>Praecipites rupisse colum, non laeve, diebus,</l>
<l>Me duce, praeteritis Academica pulpita nosti.</l>
<l>Quae tibi pro celebri iactem nunc praemia nisu,</l>
<l>Quove, loquar, steterit conatus munere noster?</l>
<l>Conspirat male grata cohors, affligere tristi</l>
<l>Praeconem languore suum; seu gratia laudis</l>
<l>Nulla fuit: seu deerat adhuc, quod adorea vellet:</l>
<l>Et celeres morbo deposcit vindice poenas.</l>
<l>Vivo, nec in cubitum facilis, nec stare, nec aegrum</l>
<l>Aptus humo proferre pedem, aut insidere sellae.</l>
<l>Tanta adeo nostris grassatur in ossibus alti</l>
<l>Vis inopina mali Num, fare sed, actio cessit</l>
<l>Rite minus? potuitve oneri succumbere Peitho?</l>
<l>Aut alia Clariae minus applausere catervae?</l>
<l>Quamquam o <orig reg='Paeoniis'>Poeoniis</orig> potius succurrere sucis</l>
<l>Appropera: velque unus, opem te ferre parato,</l>
<l>Si renuant omnes, veniat mihi mitior hostis.</l>
<l>Stem, sedeam, recubemve, aut rectis gressibus utar.</l>
</lg>
</div2>
<div2 id='KaST.02.35' n='35' type='poem'>
<pb id='s053' n='53'/>
<head>XXXIV. IOH. MITHOBIO, miscella Medica defendenti.</head>
<lg>
<l>MIthobii gaudens studiis, Haud, inquit Apollo,</l>
<l>Sic fuerit vitae fabula muta tuae.</l>
</lg>
</div2>
<div2 id='KaST.02.36' n='36' type='poem'>
<head>XXXV. ULRICO PFENNING, Illustres controversias publico examini subicienti.</head>
<lg>
<l>NUnc tenui tractas Phoebea negotia nummo:</l>
<l>Plena tibi tandem lucra talenta dabunt.</l>
</lg>
</div2>
<div2 id='KaST.02.37' n='37' type='poem'>
<head>XXXVI. IOH. CHRISTOPHORO PRASCHEL, de Ira disputanti.</head>
<lg>
<l>FAcundos rabidam fasces dum stringis in iram,</l>
<l>Cuncta tui dudum flagrat amore Charis.</l>
</lg>
</div2>
<div2 id='KaST.02.38' n='38' type='poem'>
<head>XXXVII. IOH. CHRISTOPHORO HOENBUCH, et Mariae Margarethae Raithiae, Sponsis.</head>
<lg>
<l>ALevat sponda caput, atque tumbam</l>
<l>Dulcis emutat thalamo MARIA,</l>
<l>Nunc tibi gratum socianda nexu,</l>
<l>Sponse, iugali.</l>
<l>Arte, <reg orig='queis'>quis</reg>, Phoebi potior, volentem</l>
<l>Manium claustro revocas, ocellis</l>
<pb id='s054' n='54'/>
<l>Sospitem praesta diu, et igne contra</l>
<l>Suave tepentem.</l>
<l>Nolit, Orpheo repetita ritu,</l>
<l>Dividi caro lateri: sed expers</l>
<l>Tabe, sed felix sobole, Sibyllae</l>
<l>Compleat aevum.</l>
</lg>
</div2>
<div2 id='KaST.02.39' n='39' type='poem'>
<head>XXXVIII. In obitum FRIDERICI KIES, Superintendentis Canstadiensis.</head>
<lg>
<l>PAstorem lacrimantur oves: sed caelica gaudent</l>
<l>Nunc AGNI socio prata perenne novo.</l>
</lg>
</div2>
<div2 id='KaST.02.40' n='40' type='poem'>
<head>XXXIX. IOH. IACOBO KIES, de Malo Morali disputanti.</head>
<lg>
<l>MOralis censura mali te comprobat ipsum</l>
<l>Ingenio, lingua, moribus esse bonum.</l>
</lg>
</div2>
<div2 id='KaST.02.41' n='41' type='poem'>
<head>XL. CHRISTOPHORO MITTERNACHT, Philos. Mag.</head>
<lg>
<l>EXeras caelo caput, et pudica</l>
<l>Nocte digresso, latebrisque vulgi,</l>
<l>Splendeant longum radiante Phoebi</l>
<l>Tempora lauro.</l>
<l>Hic dies plausum petit, et nitorem</l>
<l>Frontis innubem. Viden, ut sequaces</l>
<pb id='s055' n='55'/>
<l>Adfremant turbae, premat atque vultum</l>
<l>Degener ordo?</l>
<l>Pelle maturo nebulas opacae</l>
<l>Mentis annisu, maculasque pelle,</l>
<l>Quisquis adspiras Heliconis alto</l>
<l>Vertice sisti.</l>
</lg>
</div2>
<div2 id='KaST.02.42' n='42' type='poem'>
<head>XLI. IOH. GEORGIO SCHUMACHERO, de DEO disput.</head>
<lg>
<l>NOsse DEUM non absque DEO te posse memento:</l>
<l>Notitiam hinc omnem duxeris ergo tuam.</l>
</lg>
</div2>
<div2 id='KaST.02.43' n='43' type='poem'>
<head>XLII. IOH. LEONHARDO BECCELERO, Phil. M.</head>
<lg>
<l>QUas tibi thesauro dudum non paupere condis,</l>
<l>Palladias nunc est promere tempus opes.</l>
</lg>
</div2>
<div2 id='KaST.02.44' n='44' type='poem'>
<head>XLIII. Magisterii Philosophici Honoribus IOH. ERHARDI WAGNERI.</head>
<lg>
<l>ET tibi nostrae fremuere Musae;</l>
<l>Et tibi plausus strepitum decori</l>
<l>Noster exsolvit recinente longum</l>
<l>Vertice Pindus.</l>
<l>Scande Phoebeos, animose, currus,</l>
<l>Et decus festi duplica triumphi,</l>
<l>Arctius posthac patrii premens vestigia callis.</l>
<pb id='s056' n='56'/>
<l>Altera tum iam redimite lauru,</l>
<l>Tertiam quaeras, Medica futurus,</l>
<l>Quod sacra pridem GENITOR verendus</l>
<l>Audit in arte.</l>
</lg>
</div2>
<div2 id='KaST.02.45' n='45' type='poem'>
<head>XLIV. IOH. CHRISTOPHORO PRASCHEL, de Angelis disput.</head>
<lg>
<l>NOn humilis levet ingenii se remige penna,</l>
<l>Angelicos optat qui bene nosse choros.</l>
<l>Quantillum sed nosse licet! nisi, IANE, quod ultra est,</l>
<l>Angelicis similes cum datur esse choris.</l>
</lg>
</div2>
<div2 id='KaST.02.46' n='46' type='poem'>
<head>XLV. IOH. CHRISTOPHORO BAUMANN. de Cabbala disp.</head>
<lg>
<l>NIl vanae Babylonis amat, Baumanne, sub auras</l>
<l>Ad normam ingenii Cabbala ducta tui.</l>
</lg>
</div2>
<div2 id='KaST.02.47' n='47' type='poem'>
<head>XLVI. GEORGIO BALTHASARI RAITH, de Uno, Vero, et Bono disput.</head>
<lg>
<l>UNus amor Phoebi, Musarum vera voluptas,</l>
<l>Te, Charitisque bonae nunc trahit omne decus.</l>
<l>Quid mirum, si, certa legens exempla Parentis,</l>
<pb id='s057' n='57'/>
<l>Huius ad exemplum (sic pie IOVA iuva!)</l>
<l>Unus amor Phoebi, Musarum vera voluptas</l>
<l>Post, Charitisque bonae sis, maneasque decus?</l>
</lg>
</div2>
<div2 id='KaST.02.48' n='48' type='poem'>
<head>XLVII. Eidem inter, Competitores Magisterii Philosophici, primo.</head>
<lg>
<l>FLorentem PATRIS enthei</l>
<l>Auge Pieriae flore rosae domum,</l>
<l>Proles haud Patre degener.</l>
<l>Illum cura sacrae sedula vineae, et</l>
<l>Messis multa fidelium</l>
<l>Rerum sidereo iactitet Arbitro,</l>
<l>Primis mixtum operariis:</l>
<l>Nec plaudant Cathedrae non Academicae</l>
<l>Fecundum ubere perpete.</l>
<l>Te mactet strophiis usque recentibus</l>
<l>Propensae studium Deae;</l>
<l>Mundi tergeminis dum viridariis</l>
<l>Maturus, vice nobili,</l>
<l>Patri, conspicuum, par, caput efferas.</l>
</lg>
</div2>
<div2 id='KaST.02.49' n='49' type='poem'>
<head>XLVIII. IOH. FRIDERICO BIHLER, de reip. constitutione, eiusdemque conservatione disputanti.</head>
<lg>
<l>COnstituunt, servantque tibi tua dogmata cives:</l>
<l>Destituant doctum praemia nulla caput.</l>
<pb id='s058' n='58'/>
</lg>
</div2>
<div2 id='KaST.02.50' n='50' type='poem'>
<head>XLIX. In obitum IOACHIMI GRICKLERI.</head>
<lg>
<l>CUra vale mundi: salvete levamina caeli!</l>
<l>Invidet haec, illam qui mihi cumque vovet.</l>
<l>Id sentis, Gricklere, levans te pondere terrae,</l>
<l>Invidia dignum qua nihil esse vides.</l>
</lg>
</div2>
</div1>
<div1 id='KaST.03' n='3' type='book'>
<pb id='s059' n='59'/>
<head>CHRISTOPHORI CALDENBACHII SYLVARUM TUBINGENSIUM LIBER TERTIUS.</head>
<div2 id='KaST.03.01' n='1' type='poem'>
<head>I. WOLFGANG-ADAMO LAUTERBACH, IC. etc. Mortem Coniugis desideratissimae, dolenti.</head>
<lg>
<l>ABsiste flendo, lux Themidos, tuae</l>
<l>Decus Tubingae; et nomina, quae geris,</l>
<l>Praesta. Sereno maesta rursum</l>
<l>Perplue denique corda nimbo,</l>
<l>Qualem Sionis fonticuli vehunt,</l>
<l>Fidensque curas dilue. Non, tuas</l>
<l>Si Nilus omnis, aut Araxes</l>
<l>Amne genas lavet, acre sistas,</l>
<l>Quod Parca, ferrum, dirigit, et feras</l>
<l>Colos retardes. Millecupli tibi</l>
<l>Iuris secantur: ultimum quis</l>
<l>Arte secet, dirimatve casum?</l>
<l><orig reg='Omnes'>Omneis</orig> avari nempe manet, manet</l>
<l>Sinus sepulcri, fossaque primulae</l>
<pb id='s060' n='60'/>
<l>Parentis. Illa sed nepotes</l>
<l>Gaudet ibi reperire LANSI:</l>
<l>Prolemque secum praeproperam, procul</l>
<l>Mundi procella, iungere limpidis</l>
<l>Vitae fluentis. Quin recludis</l>
<l>Docta lubens, velut ante pronae</l>
<l>Sueras iuventae, flumina Bartoli,</l>
<l>Legumque fontes: nominis et memor</l>
<l>Magni, resistis, puriori</l>
<l>Dum properent tibi fata rivo?</l>
</lg>
</div2>
<div2 id='KaST.03.02' n='2' type='poem'>
<head>II. IOH. MATTHAEO BAUR; de Gradibus Honorum disputanti.</head>
<lg>
<l>DIversos qui, Iane, Gradus expendis Honorum</l>
<l>Doctus, honorificum nonne merere Gradum?</l>
</lg>
</div2>
<div2 id='KaST.03.03' n='3' type='poem'>
<head>III. IOH. BURCKARDO ERAD, de Precibus disput.</head>
<lg>
<l>QUae tibi, de precibus facundo, fausta precamur,</l>
<l>Sint rata cuncta polo; sint rata cuncta solo.</l>
</lg>
</div2>
<div2 id='KaST.03.04' n='4' type='poem'>
<head>IV. ABRAHAMO PLATONI I. U. Doctorando.</head>
<lg>
<l>QUalem quadrigae copula Siculae</l>
<l>Sublime natum vexit Aristonis,</l>
<pb id='s061' n='61'/>
<l>Vittata cum fessum beatis</l>
<l>Littoribus posuisset alnus,</l>
<l>Et ipse loris flectere candidos</l>
<l>Vellet tyrannus cornipedes simul</l>
<l>Mensaeque, et admoturus aulae,</l>
<l>Cecropiae documenta Suadae:</l>
<l>Talem PLATONEM nunc vehit alterum</l>
<l>Te, sacra digne Legibus inclitis</l>
<l>Brabea prensantem, decusque</l>
<l>Purpureae, SCHOLA Nostra, mitrae.</l>
<l>Sic o verendae, sic Themidi iuvat</l>
<l>Dicasse cultum! sic rata Caesarum</l>
<l>Oracla, sic consulta dia</l>
<l>Nosse Patrum, populique iussus!</l>
<l>Iamque et ter amplis REGNUS honoribus</l>
<l>Digresso ATHENIS surgere SUEVICIS,</l>
<l>Hymettioque pronus ori</l>
<l>Morigeram dare gestit aurem.</l>
<l>Hinc multus ergo te prece Socrates</l>
<l>Devota, alumnum nuper amabilem,</l>
<l>Nec una vox, urgens salutem</l>
<l>Vindelicae, comitatur, orae.</l>
<l>Te servet Aequum, candida te Fides,</l>
<l>Utrimque clarum nominibus! Tibi</l>
<l>Parens, ABRAMO, recti, et aequi,</l>
<l>IOVA, tibi faveat PLATONI!</l>
</lg>
</div2>
<div2 id='KaST.03.05' n='5' type='poem'>
<pb id='s062' n='62'/>
<head>V. IOH. IACOBO BAUR, de Supposito disput.</head>
<lg>
<l>SEdulus ingenii curas quia cultor agellum,</l>
<l>Larga tibi iusto tempore messis erit!</l>
</lg>
</div2>
<div2 id='KaST.03.06' n='6' type='poem'>
<head>VI. IOH. ANTONIO WINTHER, Th. D. et P. P. Sponso.</head>
<lg>
<l>WInthero sociam ver iungit amabile lecti:</l>
<l>Vernet hic omnigena prosperitate torus.</l>
</lg>
</div2>
<div2 id='KaST.03.07' n='7' type='poem'>
<head>VII. <gap desc='Greek word'/> Votiva, Ad ABRAHAMUM CALOVIUM, SS. Th. D. et P. P. etc. Filiam WILHELMO LYSERO, ICto ac P. P. elocantem, Tubinga Wittenbergam missa.</head>
<lg>
<l>FIlium invenit, generum bonum qui</l>
<l>Invenit: prudens Sapientis olim</l>
<l>Vox erat, multo memoranda risu</l>
<l>Nomina nacti.</l>
<l>Filio plaudas igitur reperto,</l>
<l>Grande, LYSERO, decus o CALOVI</l>
<l>Saeculi; princeps radiantis orbe</l>
<l>Fama Lycei.</l>
<l>Heu graves nati cineres ABRAMI,</l>
<l>Una quem mersit tibi lux sepulcro,</l>
<pb id='s063' n='63'/>
<l>Tertiae NUPTAE comitem; nigro lux</l>
<l>Tetra lapillo.</l>
<l>Nunc iubar caelo nitidum reducit</l>
<l>Phoebus, arridens thalamo pudentis</l>
<l>Filiae, gestuque novo priora</l>
<l>Damna rependit.</l>
<l>Plaudimus tecum; Tubiaeque festis</l>
<l>Assonant Divae numeris. Nicrinos</l>
<l>Fautor exaudit procul aequus, ALBIS</l>
<l>Ipse, precatus:</l>
<l>Duret annosam pius in nepotum</l>
<l>Spem SOCER; plaudant GENERUM cathedrae: et</l>
<l>Cursibus laetis UTRIUSQUE eant encomia caelo.</l>
</lg>
</div2>
<div2 id='KaST.03.08' n='8' type='poem'>
<head>VIII. ANNAE SUSANNAE RUMELINAE, pie defunctae.</head>
<lg>
<l>INvalidam dudum terris, evexit Olympo</l>
<l>Incolumem, cuncti, mors, panacea mali.</l>
<l>Ad sua quin plausu Soteria mittimus aequo,</l>
<l>Nec morbus, neque mors quicquam ubi iuris habet?</l>
</lg>
</div2>
<div2 id='KaST.03.09' n='9' type='poem'>
<pb id='s064' n='64'/>
<head>IX. IOH. REINHARDO ZIEGLERO, de Independentia disput.</head>
<lg>
<l>A Meritis dependet honor. cumulare memento</l>
<l>Ista, et abundantem crescet hic in cumulum.</l>
</lg>
</div2>
<div2 id='KaST.03.10' n='10' type='poem'>
<head>X. GISEBERTO NAGELIO, U. I. Doct.</head>
<lg>
<l>IAm dudum reducem patria visere</l>
<l>Gestit BREMA, gravem mercibus ingeni,</l>
<l>Et mentis solido foenore, NAGELI,</l>
<l>Pulchri tegmine pilei,</l>
<l>Et clara Themidos fulgide purpura.</l>
<l>Suspensi propera PATRIS in oscula,</l>
<l>Nec clavum patriae defugias rei,</l>
<l>Dudum, latior emicet</l>
<l>Cui clavus, merite. O stellula Westphali</l>
<l>Orbis, nata recens, ius age reddere,</l>
<l>Non clavos vigila figere temporum,</l>
<l>Praetor splendide Saxonum.</l>
<l>Qua te cumque rei apponere publicae</l>
<l>Dignum fata volent: te decor, et pium,</l>
<l>Et fas, et probitas enthea, desidis</l>
<l>Vulgi coetibus eximent.</l>
</lg>
</div2>
<div2 id='KaST.03.11' n='11' type='poem'>
<pb id='s065' n='65'/>
<head>XI. GEORGIO FRIDERICO BEUERLINO, de Statu reip. mixto disp.</head>
<lg>
<l>IMperii miscens formas, Beurlinus, acute</l>
<l>Secernit dubiis lucida, falsa probis.</l>
</lg>
</div2>
<div2 id='KaST.03.12' n='12' type='poem'>
<head>XII. NICOLAO HANNEKENIO, Med. D.</head>
<lg>
<l>HActenus in Medicas Hannkenius excubat artes,</l>
<l>Hippocrati assiduus nocte dieque suo.</l>
<l>Nunc alacer parti lucem divulgat honoris,</l>
<l>Et plaudens auram verberat ala levem.</l>
<l>Post fugiant ipsum toto sic agmine morbi,</l>
<l>Consuevit gallos ut fugitare leo.</l>
</lg>
</div2>
<div2 id='KaST.03.13' n='13' type='poem'>
<head>XIII. IOH. GEORGIO SEEFRID, U. I. D.</head>
<lg>
<l>SYndico gaudes, NEROLINGA, votis</l>
<l>Compari? Nomen memora Tubingae,</l>
<l>Quae tibi tantos titulos merentem</l>
<l>Reddit alumnum.</l>
<l>Haec simul votis sequitur remissum:</l>
<l>Patriae constet vigor hoc Patrono!</l>
<l>Fama Patroni patriae vigescat</l>
<l>Usque saulte!</l>
</lg>
</div2>
<div2 id='KaST.03.14' n='14' type='poem'>
<pb id='s066' n='66'/>
<head>XIV. MARGARETAE HERBRANDINAE, coniugio RUMELINAE, funeri.</head>
<lg>
<l>GEmmantis subiens patriae pia Margaris oram;</l>
<l>Nunc, ait, o merito, ferree munde, vale!</l>
</lg>
</div2>
<div2 id='KaST.03.15' n='15' type='poem'>
<head>XV. NICOLAO HARRES, de Cautione rati disput.</head>
<lg>
<l>SUnt rata, quae tua cura cavet, sunt grata Themistae:</l>
<l>Spe probat haec positam non titubante fidem.</l>
<l>Fallat ut ignavum levis exspectatio vulgus:</l>
<l>Haud unquam vigiles acre fefellit opus.</l>
<l>Et mora quantilla est, ut re tua nomina signes,</l>
<l>Victor et e populo laeta brabea feras!</l>
</lg>
</div2>
<div2 id='KaST.03.16' n='16' type='poem'>
<head>XVI. IOH. ADAMO KURRER, post habitam de Pignore Tacito Disputationem, U. I. D. Sponso.</head>
<lg>
<l>PIgnore de Tacito postquam facunda probavit</l>
<l>Pignora iudicii Diva Themista tui:</l>
<l>Pignore non tacito meritum tibi pensat amorem,</l>
<l>Et myrti Paphiae, purpureaeque mitrae.</l>
</lg>
</div2>
<div2 id='KaST.03.17' n='17' type='poem'>
<pb id='s067' n='67'/>
<head>XVII. Ad Eundem.</head>
<lg>
<l>De nomine VERONICAE, Sponsae.</l>
<l>DUlce tibi VERONICA movens certamen amoris,</l>
<l>Frustra nomen habet: tu PHERONICUS eris.</l>
</lg>
</div2>
<div2 id='KaST.03.18' n='18' type='poem'>
<head>XVIII. De eadem Sponsa.</head>
<lg>
<l>CAllimacho celebrata suo, celebrata Catullo,</l>
<l>Stellata radians emicat arce Coma.</l>
<l>Non vacat huc oculos Sponso transmittere, vultu</l>
<l>Sidereo totum dum Veronica tenet.</l>
<l>Quin <orig reg='Bereniceos'>Berenicaeos</orig> iactent, ait, astra capillos;</l>
<l>Linquo Comam Superis: hae placuere genae.</l>
</lg>
</div2>
<div2 id='KaST.03.19' n='19' type='poem'>
<head>XIX. NICEPHORA.</head>
<lg>
<l>SPonse, rogo nuper, tibi num Nicephorus? Iste,</l>
<l>Non habet haec, inquit, Bibliotheca librum.</l>
<l>Altera sed forulis praesto est Nicephora nostris,</l>
<l>Editio cuiquam trita nec ante viro.</l>
<l>Nempe dehinc uno me gavisura legente,</l>
<l>Et penitus soli pervolvenda mihi.</l>
<l>Quid si post aliquot lunas, Nicephorus anne,</l>
<l>Sponse, sit hic aliquis nomine, forte roget?</l>
</lg>
</div2>
<div2 id='KaST.03.20' n='20' type='poem'>
<pb id='s068' n='68'/>
<head>XX. IOH. LIMNAEO, ICto, Epicedion.</head>
<lg>
<l>QUo iura gentium, ducisque naturae,</l>
<l>Et quae perenni, gentium triumphatrix,</l>
<l>Descripsit aere Roma, nemo pernovit</l>
<l>Exactiusve, vel disertius scripsit,</l>
<l>Qua doctiores literae vigent mundo;</l>
<l>In iura mortis nunc et ipse concessit,</l>
<l>Lux temporum, decusque saeculi clarum,</l>
<l>LIMNAEUS; et leti trucis subit limen.</l>
<l>Sed fama, mensque flebili supervivit</l>
<l>Busto VIRI; noscenda grandibus chartis,</l>
<l>Quas grata dudum Musa nescio fati</l>
<l>Transscripsit aevo. Flere quid soporatas</l>
<l>Iuvat favillas, dum, novum poli sidus.</l>
<l>Magister aequi, iurgiis procul nostris,</l>
<l>Et litibus fori perenne clamosi,</l>
<l>Refulget illic, vultibusque defixus</l>
<l>In Sole iustitiae suis, ovans haeret?</l>
<l>Haec munerum mantissa iuris asserti,</l>
<l>Et haec honorum, sola quippe restabat,</l>
<l>Votisque, plausibusque maximis maior.</l>
</lg>
</div2>
<div2 id='KaST.03.21' n='21' type='poem'>
<head>XXI. LUDOVICO HEZERO, Recreationes Elegiacas edenti.</head>
<lg>
<l>HEzerus venator ovat, cui cuspis acumen,</l>
<l>Gratia rete, canes carmina, fama ferae.</l>
</lg>
</div2>
<div2 id='KaST.03.22' n='22' type='poem'>
<pb id='s069' n='69'/>
<head>XXII. IOH. IACOBO FUNCK, de Chylificatione disput.</head>
<lg>
<l>ESto, quis ingenii scintillas dixerit illas;</l>
<l>Fulgidus hinc subito quando micabit honor.</l>
</lg>
</div2>
<div2 id='KaST.03.23' n='23' type='poem'>
<head>XXIII. TOBIAE WAGNERO, Theologo Celeberrimo, Inquisitionem in Oracula Sibyllarum evulganti.</head>
<lg>
<l>QUid recti, fictique tegat cortina Sibyllae,</l>
<l>Seu Cumaea magis, sive Erythraea valet;</l>
<l>Inscriptasque notas foliis, et didita mundo</l>
<l>Carmina, WAGNERI pendit acuta bilanx.</l>
<l>Quae tibi, Roma, Viri Binive, Decemve, vel utra</l>
<l>Curavere, sacris arbiter unus adest.</l>
</lg>
</div2>
<div2 id='KaST.03.24' n='24' type='poem'>
<head>XXIV. IOH. MELCHIORI WEINHEIMER, de Spiritibus disput.</head>
<lg>
<l>COrporibus digne seclusas Pendere mentes,</l>
<l>Quod facis, hoc demum est nobile mentis opus.</l>
<l>Iamque tui studium firmas hinc, inde pavorem,</l>
<l>Spiritibusque bonis, spiritibusque malis.</l>
</lg>
</div2>
<div2 id='KaST.03.25' n='25' type='poem'>
<pb id='s070' n='70'/>
<head>XXV. IOH. ULRICO PREGIZERO, inter XXIV. Philos. Magistros Primo.</head>
<lg>
<l>HOs etiam plausus, atque haec cape praemia frontis,</l>
<l>Pregizere, lubens quae tibi Musa parat.</l>
<l>Primula sed primo fulsit tibi vertice Bacca:</l>
<l>Primus habes tanti serta secunda chori.</l>
<l>Prima tibi, (sic nostra ferunt nam vota, precesque)</l>
<l>Quae superant, veniant praemia, primus honor.</l>
</lg>
</div2>
<div2 id='KaST.03.26' n='26' type='poem'>
<head>XXVI. IOH. KLEIN, U. I. Doctori.</head>
<lg>
<l>IUngere Palladiis, Kleini, pars magna triumphis:</l>
<l>Nil tibi quod minuat praemia, nomen habet.</l>
<l>Plaude novos titulos, et pilea fulgida plaude;</l>
<l>Hinc merito magnis associande Viris.</l>
<l>Magnus honor! quo te si gesseris usque minorem,</l>
<l>Hoc uno fiet nomine maior honor.</l>
</lg>
</div2>
<div2 id='KaST.03.27' n='27' type='poem'>
<head>XXVII. CHRISTOPHORO DAURER, U. I. D.</head>
<lg>
<l>PUlchras in <orig reg='artes'>arteis</orig>, oraque plurima,</l>
<l>DAURERE, velox, nunc Themidos sacris</l>
<l>Verende cultibus: nec ambit</l>
<l>Praemia, nec fugit, aequa Virtus,</l>
<l>Contenta secum. Non tamen hanc sequi</l>
<pb id='s071' n='71'/>
<l>Detrectat unquam, taeniolis Honor</l>
<l>Micans tenellis. cinge digno</l>
<l>Caesariem, speciose, serto;</l>
<l>Quod flore miti fructibus inclitis</l>
<l>Praeludit. Hoc seu nobilis allegat</l>
<l>HAMBURGA; seu, quae distat, ora;</l>
<l>Multa, diuque, beet voluptas.</l>
</lg>
</div2>
<div2 id='KaST.03.28' n='28' type='poem'>
<head>XXVIII. IOH. LUDOVICO MOGLINGO.</head>
<lg>
<l>QUem Medicos inter, celsae deluce cathedrae</l>
<l>Facundum nuper lenta Podagra dedit;</l>
<l>In solidam spondes alter Podalirium artem,</l>
<l>Pignore, Apollinea, quam capis ecce! mitra.</l>
<l>Quod si vera loquor, te coemeteria plangent;</l>
<l>Te plaudent loculi. Sors velit ipsa loqui.</l>
</lg>
</div2>
<div2 id='KaST.03.29' n='29' type='poem'>
<head>XXIX. M. GEORGIO SCHONBERG, Theol. Licentiato.</head>
<lg>
<l>SEu montem specto, seu quod decus additur isti,</l>
<l>Unum quo titulo nomen utroque coit:</l>
<l>Hinc oculis, animoque places; hinc tendis Olympo</l>
<l>Arduus. Haec praestat scilicet artis honor.</l>
</lg>
</div2>
<div2 id='KaST.03.30' n='30' type='poem'>
<pb id='s072' n='72'/>
<head>XXX. ANNAE MAGDALENAE, natu BAYERIAE, nuptu WIBELINAE, tumulo.</head>
<lg>
<l>ET haec in auras vanuit leveis umbra,</l>
<l>Haec tela rupta, fractus hydriae pulvis,</l>
<l>WIBELIAE vocabulo latens nuper,</l>
<l>Suamque puncto quolibet minans cladem.</l>
<l>CAduca rudera vermibus parant escam,</l>
<l>Templum celebre nuper hospitis Sancti.</l>
<l>Quem vultibus metitur illa nuc rectis,</l>
<l>Cum Patre Maximo, parique cum Nato,</l>
<l>Ceu pullus aquilae verus, igneo gaudens</l>
<l>Phoebi nitore; et omne post famis votum</l>
<l>Explet beatae, copia boni crescens.</l>
<l>Ne livor huc transcendat, ulla seu mundi</l>
<l>Tabes, perenni structa cavit augustae</l>
<l>Adamante porta patriae. Sed aeternum</l>
<l>Quo non penetrant illa, vota pertingant</l>
<l>Iam nostra, pristinosque, quae nova blandum</l>
<l>Desiderent, preces, in urbe convictus.</l>
</lg>
</div2>
<div2 id='KaST.03.31' n='31' type='poem'>
<head>XXXI. IOH. ULRICO PREGIZERO, de antiqua Populi Rom. magnitudine peroranti.</head>
<lg>
<l>NOn humili iuvat ire gradu, non lambere terram,</l>
<l>De meliore cui pectora ficta luto.</l>
<pb id='s073' n='73'/>
<l>Pregizere, probas; quem dudum laetior ipsas</l>
<l>Caelituum sedes scandere Musa videt.</l>
<l>Nunc etiam tua Roma tibi par tendit Olympo,</l>
<l>Et cum Sole parem carpit in astra viam.</l>
<l>Ambos promerito Superi dignantur honore:</l>
<l>Scilicet illam tu, te simul illa vehit.</l>
</lg>
</div2>
<div2 id='KaST.03.32' n='32' type='poem'>
<head>XXXII. IOH. HERMANNO MELBACH, de Statu Nobilitatis disput.</head>
<lg>
<l>MAturis tandem titulis fulsura, locoque,</l>
<l>Nobilitas animo praepes, et ore micat.</l>
</lg>
</div2>
<div2 id='KaST.03.33' n='33' type='poem'>
<head>XXXIII. SUSANNAE MARGARETHAE FUCHSIAE, Virginis lectissimae, Sponsae, tumulo.</head>
<lg>
<l>NOn usitato tacta Cupidine,</l>
<l>Susanna Sponsum Margaris ingemit</l>
<l>Dudum Supernum: quid iugales</l>
<l>Proficient super orbe taedae?</l>
<l>En laeta scandit sarcophagi torum,</l>
<l>Iungenda CHRISTO. Pronuba mors sacras</l>
<l>Praeit choreas: ipsa festos</l>
<l>Miscet ovans Libitina plausus.</l>
<l>Lessum thalasso praefica succinit;</l>
<l>Vittisque mutat flammea candidis.</l>
<pb id='s074' n='74'/>
<l>Ornat refulgens annularem</l>
<l>Circulus, et diadema frontem.</l>
<l>Non cessat ullum nunc merito decus.</l>
<l>Sed cessat ardor lividus optime.</l>
<l>O nupta felix, quam perennis</l>
<l>Dos alio beat orbe regni!</l>
</lg>
</div2>
<div2 id='KaST.03.34' n='34' type='poem'>
<head>XXXIV. CAROLO BARDILI, Med. D. Sponso.</head>
<lg>
<l>CArolo nubit pia Christiana:</l>
<l>Nuptias auctor DEUS ipse firmet.</l>
<l>Nesciunt molli veneranda Cypro</l>
<l>Nomina Sponsi.</l>
<l>Fortis adstringas tibi, Nupte, Nympham.</l>
<l>Haec sibi grata pietate Nuptum:</l>
<l>Pronubo blandae sed utrumque sortis</l>
<l>Gratia caelo.</l>
</lg>
</div2>
<div2 id='KaST.03.35' n='35' type='poem'>
<head>XXXV. IOH. LUDOVICO MOGLINGO, Med. D. Sponso.</head>
<lg>
<l>DUm certa multis studet arte salutifer esse,</l>
<l>Dicimus: o Sponsum sospitet ipsa Salus!</l>
</lg>
</div2>
<div2 id='KaST.03.36' n='36' type='poem'>
<pb id='s075' n='75'/>
<head>XXXVI. SALOMONI BRAUNIO, Med. D.</head>
<lg>
<l>BRAUNI, tolle caput, nobileque entheae</l>
<l>Tegmen sume mitrae. Non tibi degener</l>
<l>Maiorum titulo sanguis, et arduos</l>
<l>Innisus animi impares.</l>
<l>Quem IENAE, et celebris pulpita LIPSIAE</l>
<l>Clararunt patrio calle Machaonis</l>
<l>Sollertem, TUBII nunc fremitus chori</l>
<l>Mystam plaudit Apollinis.</l>
<l>Iam te CHILONIUM pharmaca patrium</l>
<l>Poscit, lativago iam Boreas sinu.</l>
<l>Omnes Hippocratem magnificis suum</l>
<l>Iactant vocibus HOLSATI.</l>
</lg>
</div2>
<div2 id='KaST.03.37' n='37' type='poem'>
<head>XXXVII. Tumulo Comitis Illustriss. NICOLAI SERINII, etc.</head>
<lg>
<l>BEllonae fulmem rapidum, SERINIUS Heros,</l>
<l>Qui toties rigidos fuderat ense Getas,</l>
<l>Dum novus horrificum tendit Meleager in pari,</l>
<l>Corpora praecipiti dat lanianda ferae.</l>
<l>Parce, Diana, dolis. Olim Cythereis Adonin,</l>
<l>Christias hic Martem gens dolet ipsa suum.</l>
</lg>
</div2>
<div2 id='KaST.03.38' n='38' type='poem'>
<pb id='s076' n='76'/>
<head>XXXVIII. ANANIAE WEBERO, Th. D. et Pastori Bresl. ad D. Elisab. Epicedion.</head>
<lg>
<l>INclytam mutans cathedram feretro,</l>
<l>Dogma WEBERUS repetit supremum:</l>
<l>Disce, mortalis, moneo, beati</l>
<l>Funeris artem.</l>
<l>Disce, quem Moyses cinerem minatur:</l>
<l>Disce, quam vitam reparavit AGNUS;</l>
<l>Spiritus qua nunc mihi sospitali</l>
<l>Plaudit Olympo.</l>
<l>BRESLA sollertem dolet orba Mystam;</l>
<l>Cui parem quando minitantur arae?</l>
<l>Ipse ferali rigat amne dulcem</l>
<l>ODERA tumbam.</l>
<l>Slesidos terrae radians ocelle,</l>
<l>Urbium princeps, preme, BRESLA, fletum.</l>
<l>Gloriae telam solidae sacer pertexuit Auctor.</l>
</lg>
</div2>
<div2 id='KaST.03.39' n='39' type='poem'>
<head>XXXIX. M. IMMANUELI GLOCK, Sponso.</head>
<lg>
<l>E mundo Solem, roseum ver demit ab anno,</l>
<l>Coniugium terris demere quisquis amat.</l>
<l>Rideat hoc vobis blando ver sidere; multo</l>
<l>Lumine Sol vobis splendeat iste, precor.</l>
</lg>
</div2>
<div2 id='KaST.03.40' n='40' type='poem'>
<pb id='s077' n='77'/>
<head>XL. M. IOH. BAURIO, cum BARBARA ZELLERIANA Sponso.</head>
<lg>
<l>BAURIO consors thalami reperta,</l>
<l>Infulam cari exhilarat PARENTIS,</l>
<l>Et viri curas fugat, auspicati</l>
<l>BARBARA nuptus.</l>
<l>Iamque iucundam sobolem Marito,</l>
<l>Ipse dum CHRISTO, meditatur: et spem</l>
<l>Nulla Parcarum, Venerumque, fixam</l>
<l>AEthere, firmat.</l>
</lg>
</div2>
<div2 id='KaST.03.41' n='41' type='poem'>
<head>XLI. FRIDERICO SPIESS, Epiced.</head>
<lg>
<l>SPIESSIUS in vita et leto non abicit hastam:</l>
<l>Strenuus hinc caelo parta tropaea levat.</l>
</lg>
</div2>
<div2 id='KaST.03.42' n='42' type='poem'>
<head>XLII. WOLFGANG-ADAMO LAUTERBACH, IC. et Antecessori Celebratissimo, Secundum Sponso.</head>
<lg>
<l>PRodigus tandem tumulo SUSANNAE,</l>
<l>Gaudiis cedit dolor: et fecundae</l>
<l>Inclitus taedae nova festa LAUTER-BACHIUS optat.</l>
<l>Seriis noster comitatur illum</l>
<l>Plausibus Pindus, geminatque vota:</l>
<l>Hoc toro prisci revirescat omne</l>
<l>Uber amoris;</l>
<pb id='s078' n='78'/>
<l>Hac prior surgat face gratiarum</l>
<l>Splendor, et vultus MARIAE decentes!</l>
<l>Quid poli maius Genero precetur</l>
<l>LANSIUS arce?</l>
</lg>
</div2>
<div2 id='KaST.03.43' n='43' type='poem'>
<head>XLIII. IOH. ANDREAE SCHOLLIO, Sponso.</head>
<lg>
<l>CUi plures animas adducis pronubus, idem</l>
<l>Sospitet huncce tibi pronubus, oro torum.</l>
</lg>
</div2>
<div2 id='KaST.03.44' n='44' type='poem'>
<head>XLIV. IOH: WOLFGANGO HAINOLDO, de Iansenismo sollenniter peroranti.</head>
<lg>
<l>DAmnat Iaseni Latialis dogmata Praesul,</l>
<l>Romanum quodam fallere posse PAPAM.</l>
<l>Huncce Pericleo Hainoldus sed fulminat ore:</l>
<l>Et Patris Ausonii fulmina bruta probat.</l>
</lg>
</div2>
<div2 id='KaST.03.45' n='45' type='poem'>
<head>XLV. IOH. WOLFGANGO SCHOLL, Archigrammateo Uracensi, Epiced.</head>
<lg>
<l>NAtus humo, subiturus humum, caelestia quaere.</l>
<l>Vix meruit caeli gaudia fixus humo.</l>
<l>Qualis eo glebae cognomine SCHOLLIUS ivit;</l>
<l>Unica perruptor cui via CHRISTUS erat.</l>
</lg>
</div2>
<div2 id='KaST.03.46' n='46' type='poem'>
<pb id='s079' n='79'/>
<head>XLVI. IOH. GEBHARDO, Phil. Mag.</head>
<lg>
<l>QUae debes aliis, lauri quacumque, Gebharde,</l>
<l>Hinc te munificum commoda parte probent.</l>
</lg>
</div2>
<div2 id='KaST.03.47' n='47' type='poem'>
<head>XLVII. IOH. CHRISTIANO IEHRINGIO, Med. Doct.</head>
<lg>
<l>FEbrium spissas age nunc cohortes</l>
<l>Pelle, IEHRINGI, facilis Machaon,</l>
<l>Quas Adae prompsit gula, non dolosi</l>
<l>Flamma Promethei.</l>
<l>Annuit lauro viridante Phoebus.</l>
<l>Quem tamen nolis? Aderit vocatus</l>
<l>Ipse, qui morbos animae fugavit,</l>
<l>Alter Adamus.</l>
</lg>
</div2>
<div2 id='KaST.03.48' n='48' type='poem'>
<head>XLVIII. Ad AMICUM, cui Sol dicebar in censura Carminum.</head>
<lg>
<l>ME Solem vis esse tibi. Sed frigora nostra,</l>
<l>Et latices, tituli pondera tanta negant.</l>
<l>Quin Lunam fateor, nomenque ignobilis astri,</l>
<l>Lumine discupiat quod radiare tuo.</l>
</lg>
</div2>
<div2 id='KaST.03.49' n='49' type='poem'>
<pb id='s080' n='80'/>
<head>XLIX. IOH. CONRADO ROSLERO, Sponso.</head>
<lg>
<l>TU caelo plantare rosas, tu lilia perge:</l>
<l>Totus at in thalamum sic Paradisus eat.</l>
</lg>
</div2>
<div2 id='KaST.03.50' n='50' type='poem'>
<head>L. HERMANNO SCHWEDERO, cum absens U. I. Doctor crearetur.</head>
<lg>
<l>SCHWEDERE, Aonia nobilis infula,</l>
<l>Astraeaeque fragrans dulcibus osculis:</l>
<l>Non seri meritis eripiunt dies</l>
<l>Mercedem, aut loca dissita.</l>
<l>Olim parta, procul nunc cape praemia.</l>
<l>Hinc lingua, et calamis omne fluat tuis</l>
<l>Fas, aequumque. reos tu recrees ope:</l>
<l>Te PRINCEPS stipe gratiae.</l>
</lg>
</div2>
<div2 id='KaST.03.51' n='51' type='poem'>
<head>LI. DAVIDI HASSAEO, creato item per absentiam U. I. Doct.</head>
<lg>
<l>NOn aere, non auro coemptus, aut turpi</l>
<l>Evictus ambitu, sed impigro partus</l>
<l>Tibi tiaras integit caput nisu,</l>
<l>HASSAEE; cuius consciae, Tubingensem</l>
<l>Placare Themidem de novis tibi Musae</l>
<pb id='s081' n='81'/>
<l>Volunt brabeis. Ista si ferus carpat</l>
<l>Livor, quiesce. Nesciis refutari</l>
<l>Dicam Camenis, qui tuae mitrae, scribet.</l>
</lg>
</div2>
<div2 id='KaST.03.52' n='52' type='poem'>
<head>LII. IOH. WOLFG. HAINOLDO, Sponso.</head>
<lg>
<l>CUrarum blandam requiem, portumque laborum,</l>
<l>Hainolde, aureola luce, marite, subi.</l>
<l>Non Scyllam metuas ultra, caecamve Charybdin,</l>
<l>Sistat et hortisonis tota Malea malis.</l>
</lg>
</div2>
<div2 id='KaST.03.53' n='53' type='poem'>
<head>LIII. M. IOH. GEORGIO <sic corr='WAGNERO'>WANGNERO</sic>, cum Euphrosyne Kramerina, Sponso.</head>
<lg>
<l>NE thalami quicquam dubites de foedere laeti,</l>
<l>Ipsam, Sponse, tibi deligis Euphrosynen.</l>
</lg>
</div2>
<div2 id='KaST.03.54' n='54' type='poem'>
<head>LIV. IOH. ERHARDO WAGNERO, Med. D.</head>
<lg>
<l>SElectioris munere gaudii</l>
<l>Macta <orig reg='penates'>penateis</orig>, enthee, patrios,</l>
<l>WAGNERE, qua stirps multa digni</l>
<l>Iam radiat titulis honoris.</l>
<l>Novas Athenis insere noctuas;</l>
<l>Caeloque (quid tum?) sidereo facem,</l>
<pb id='s082' n='82'/>
<l>Quod ipse Sol orant coruscus,</l>
<l>Lux, GENITOR, radiata terris.</l>
<l>Tot feta docto pignora lumine,</l>
<l>Teque, efferentem serta Machaonis,</l>
<l>Miratus, Heroum, quis ausit,</l>
<l>Quis, rogo, noxae, iterare, nati?</l>
</lg>
</div2>
<div2 id='KaST.03.55' n='55' type='poem'>
<head>LV. IOH. DAVIDI SEUFFERHELD, Med. Doct</head>
<lg>
<l>MErge necem, morbosque truces: atque esto, quod audis,</l>
<l>HEROS, <orig reg='Paeonia'>Poeonia</orig> doctor in arte potens.</l>
</lg>
</div2>
<div2 id='KaST.03.56' n='56' type='poem'>
<head>LVI. IOH. MELCHIORI HORNUNGO, Med, Doct.</head>
<lg>
<l>HOrnungum Medico diademate cingit Apollo:</l>
<l>Cingat eum facili perpes in arte Salus.</l>
</lg>
</div2>
<div2 id='KaST.03.57' n='57' type='poem'>
<head><corr sic='LVIII.' resp='transcriber'>LVII.</corr> M. IOH. ANDREAE SPRENGERO, de Verbo Incarnato disput.</head>
<lg>
<l>INfantis subiens formam, tibi dicere, Verbum</l>
<l>Sumis, et, humano qui latet ore, DEUM.</l>
<l>Atqui nulla queunt istud comprendere Verbum</l>
<l>Verba, nec ulla satis mens memorare potest.</l>
<l>Scilicet exilem supra, mysteria, sensum</l>
<l>Asseris, alata concipienda fide.</l>
</lg>
</div2>
</div1>
<div1 id='KaST.04' n='4' type='book'>
<pb id='s083' n='83'/>
<head>CHRISTOPHORI CALDENBACHII SILVULA REGIOMONTANA.</head>
<div2 id='KaST.04.01' n='1' type='poem'>
<head>I. DANIELI SOMMERFELD, Avunculo, De Maiestate Principum disputanti.</head>
<lg>
<l>SPectande primi munere pulpiti,</l>
<l>Cognate sanguis, vah, Dea vindice</l>
<l>Te quanta gestit! quae sacrarum</l>
<l>Pensiculas capita alta rerum!</l>
<l>Non frontis horres festa ligamina?</l>
<l>Non ter verendae fulgura purpurae?</l>
<l>Non sceptra, non ebur tremiscis</l>
<l>Sessile, terrificosque vultus?</l>
<l>Te Pallas almo robore provehit,</l>
<l>Iunonianis non male censibus</l>
<l>Ferocientem, et certioris</l>
<l>Conspicuum face disciplinae.</l>
<l>Thesea callem stamina dirigunt:</l>
<l>Interque sospes devia lemmatum</l>
<l>Erroneorum, fortis instas</l>
<l>Gnosiacae monitis puellae.</l>
<pb id='s084' n='84'/>
<l>Calente pulchris infremuit sacer</l>
<l>Circus precatu nisibus: et, throno</l>
<l>Quam tollis alto, et ense, Diva,</l>
<l>Sidonio rutilans amictu,</l>
<l>Procul serenis vultibus annuit;</l>
<l>Festina, vulgo deside segregem,</l>
<l>Sese ambientum purpuratae</l>
<l>Inseruisse virum coronae.</l>
</lg>
</div2>
<div2 id='KaST.04.02' n='2' type='poem'>
<head>II. LEONHARDO LOLHEWEL, Epicedion.</head>
<lg>
<l>FUneribus passim mors hactenus obvia densis,</l>
<l>Credo, nota satis iam, vel amica tibi est.</l>
<l>Haec, trucibus diversa modis, eadem indole semper,</l>
<l>Cum differre queat, tollere tela nequit.</l>
<l>O miserum, et crasso Boeotum sidere natum,</l>
<l>Qui nescit per tot funera velle mori!</l>
</lg>
</div2>
<div2 id='KaST.04.03' n='3' type='poem'>
<head>III. ALBINO CRUSIO, Philos. Mag.</head>
<lg>
<l>SUblimi cathedra conspicuum caput,</l>
<l>Muscae tergeminis auctus honoribus,</l>
<l>Dum vulgo CRUSIUS semovet, et polo</l>
<l>Intendit propior gradum:</l>
<l>Iam dudum aureolum cingere verticem,</l>
<l>Florum nexilium stemmate lucido</l>
<pb id='s085' n='85'/>
<l>Omnis Prussiacae gens Zephyritidos,</l>
<l>Festo munere, gestiit.</l>
<l>Sed lauro potior, Phoebus idonea</l>
<l>Innectit placidis tempora frondibus.</l>
<l>Absolvit meritas officii vices</l>
<l>Tanti Phocaicum decus.</l>
<l>Nec, capti peregrini omine germinis,</l>
<l>Flores indigenae cedere non amant;</l>
<l>Quos Virtus facili poplite Delphico</l>
<l>Submittit diademati.</l>
<l>Quaqua pacificum figere post larem,</l>
<l>Aut, ALBINE, pedem ferre procul velis:</l>
<l>Parnassi repetunt undique te sacra</l>
<l>Colles fronde domesticum.</l>
</lg>
</div2>
<div2 id='KaST.04.04' n='4' type='poem'>
<head>IV. ANDREAE SCHONFLISSIO, Pastori Vilnae Augustanae Confess. Postillam Polonicam edenti.</head>
<lg>
<l>ENthea mortales inter proludere frustra</l>
<l>Nominibus vix fata putabo;</l>
<l>Te, Venerande SENEX, simul inclita luce Thorunna</l>
<l>Imbuit, et spiramine Solis:</l>
<l>Ilico clarisonas praesaga capessere voces,</l>
<l>Et titulis excellere iussit.</l>
<l>Non mihi magnanimum nunc prima vocabula robur</l>
<l>Expromant, et nobile pondus.</l>
<pb id='s086' n='86'/>
<l>Quamquam, sive tuo pia te Constantia caelo,</l>
<l>Sive solo probat ardua Virtus:</l>
<l>Undique te merito compellat Musa Virilem,</l>
<l>ANDRE Aeque in dicta superbis.</l>
<l>Augusto tamen inprimis speciosa lepore</l>
<l>CALLIRHOES agnomina pollent.</l>
<l>Haec simul ipse latex repeti Permessius audit,</l>
<l>Diffundi melioribus undis,</l>
<l>Festivoque magis Phocaica plaudere saltu</l>
<l>Rura, et ovantes creditur agros.</l>
<l>Unde age pulchra tuae venerunt Nomina genti?</l>
<l>His etenim quoque Prussia gaudet.</l>
<l>Gaudet iis passim simul et Germanica tellus:</l>
<l>His regio dein plurima gaudet;</l>
<l>Qua resides campos strepitu celer increpat amnis.</l>
<l>Et vicum cognomine signat.</l>
<l>Praecipue clarum novies errantibus undis</l>
<l>Sic Fontem vocat Attica terra.</l>
<l>Fallor? an his lepida depingit imagine Vestros</l>
<l>Et titulos, doctumque laborem?</l>
<l>Scilicet in totidem, et supra, Meletemata bullis,</l>
<l>Si quem vis exponere textum.</l>
<l>Tum tua Sarma icis sic formas ora loquelis,</l>
<l>Ut priscae laudantur Athenae.</l>
<l>Sed potius Solymaea pari cognomino tecum</l>
<l>CALLIRHOE desiderat esse:</l>
<l>Et merito. Non ulla tibi sua dignius optet</l>
<l>Exaequare vocamina limpha.</l>
<pb id='s087' n='87'/>
<l>Namque Sionaeis, et te manare videmus</l>
<l>Per Christi viridaria rivis.</l>
<l>Quam nitido sacrum crystallum Flumine volvis!</l>
<l>Quam vitro lucentior exis!</l>
<l>Non ea sit species argenti, non electri,</l>
<l>Non totis si limpida gemmis</l>
<l>Vena ruat. tu <sic>purios is</sic>, tu dulcior undis,</l>
<l>Nil limi turbantibus undis.</l>
<l>Cur Aganippaeos credatur Pegasus amnes</l>
<l>Elicuisse ferocior ictu?</l>
<l>Te sanctum reserare caput sacer ipse fluentis</l>
<l>Spiritus, et vis caelica donat.</l>
<l>Qualibus aetherei exundant oracula verbi,</l>
<l>Depromenda capacibus urnis</l>
<l>Hinc procul omne lutum nigrantis flebile sectae,</l>
<l>E stygio Phlegethonte refusum.</l>
<l>Nec tua Vilnenses suggestus flumina tantum</l>
<l>Percellunt trepidante susurro.</l>
<l>Qua se Vandalicae Pandunt commercia linguae,</l>
<l>Delectas hinc murmure grato.</l>
<l>Ipse salutiferis late torrentibus orbis</l>
<l>Sicca virum pius irrigat ora.</l>
<l>Non tanto mediis olim Iordanides undae</l>
<l><corr sic='Restangnant' resp='transcriber'>Restagnant</corr> in messibus alveo;</l>
<l>Non, septemgeminus quamquam tot in ostia Nilus</l>
<l>Dives abit latitantibus arvis.</l>
<l>Quid iactent Hesebonis aquae, quid limpha Damasci</l>
<l>Porro, quid aethere laeta Bethesda?</l>
<pb id='s088' n='88'/>
<l>Ipsa tibi medicas ultro cognominis undas</l>
<l>CALLIRHOE Graecanica celet.</l>
<l>Tu reficis, tu corda rigas, tu fonte mederis</l>
<l>Almo peccatoribus aegris.</l>
<l>Iamque fluant auro rutilo Pactolus, et Hermus,</l>
<l>Hesperiqeque metallifer amnis,</l>
<l>Dum caeli manes opibus, pretiumque caducum</l>
<l>Dictis immortalibus aeques.</l>
</lg>
</div2>
<div2 id='KaST.04.05' n='5' type='poem'>
<head>V. IOACHIMO LOEBELIO, in aede sacra, quam ipse Aedilis struxerat, sepulto, Epitaphium.</head>
<lg>
<l>SAt patriae clarus meritis Loebelius urbi,</l>
<l>Hoc, leti exuvias, ossa tegit tumulo.</l>
<l>Illius, unanimi quae cives ore celebrant,</l>
<l>Acta quid exiguus iactet honora lapis?</l>
<l>Haec tamen ista velint inprimis dicere saxa,</l>
<l>Ipsius heic operis se coiisse DEO.</l>
<l>Quis dubitet, pulchra caelorum sede receptum,</l>
<l>Curavit Domino qui sua tecta poli?</l>
</lg>
</div2>
<div2 id='KaST.04.06' n='6' type='poem'>
<pb id='s089' n='89'/>
<head>VI. CHRISTOPHORO SPERBERO, Archipresbytero Fridlandiae, MARGARETAM FRENCKIAM, e Monte Regio ducenti, Epithalamium.</head>
<lg>
<l>SAlve, decoris aucupiis ovans,</l>
<l>Salve, sacerdos. Haud etenim caput</l>
<l>Frustra recondis inter astra,</l>
<l>Nominibus speciose tantis.</l>
<l>Ipsi, videmus, displicet haud polo</l>
<l>Captura felix. Quin agere auspicem</l>
<l>Gestit, ducemque. Ipsius uno</l>
<l>Pulchra venit tibi praeda nutu.</l>
<l>Hoc dante, nostri celsa supervolas</l>
<l>Alate Montis, nec tibi degener</l>
<l>Proles ferarum, aut sanguis excors</l>
<l>Alituum, fugitiva perdix,</l>
<l>Raucusve turtur composuit sitim.</l>
<l>Te rarus, ingens, entheus UNIO,</l>
<l>Cubagva cui non vidit ullum</l>
<l>Ipsa parem, rutilusve Ganges,</l>
<l>Claro beavit littore Bregelae.</l>
<l>Hoc aucupantis nunc equidem supra</l>
<l>Morem; pii sed vota iuxta</l>
<l>Consilii, meritosque nisus.</l>
<pb id='s090' n='90'/>
<l>Illum volentem portubus avehis</l>
<l>Dum, Digne, nostris, et celebri locas</l>
<l>PACIS SOLO; quid, quam secundis</l>
<l>Alitibus, mage comprecemur?</l>
</lg>
</div2>
<div2 id='KaST.04.07' n='7' type='poem'>
<head>VII. CYGNO LEUNCULO, lepido, niveo, desideratissimo, Rota forte currentis essedi, dum obambulantem pro more comitatur Herum, obtrito, Pro mitigando huius luctu scriptum Epicedion.</head>
<lg>
<l>CYGNE, ferocisoni decus o insigne catelli,</l>
<l>Delicium Domini, delicium que domus;</l>
<l>Pelle nives, animoque nives imitate Gelonas,</l>
<l>Altorem placida dum colis usque fide;</l>
<l>Magnanimis spectate iocis, spectate sequelis,</l>
<l>Perpes in omnigenos, histrio culte, choros:</l>
<l>Quae tam foeda necant artus heu! fata tenellos,</l>
<l>Et Stygio mergunt gaudia cuncta lacu?</l>
<l>Hoc meruit quondam praedo, meruere latrones</l>
<l>Supplicium, et fodicans hospitis ense latus.</l>
<l>Quae tua nam Grandes absolvunt funera culpae,</l>
<l>Et dedunt tragicae membra venusta rotae?</l>
<l>Forsan Amazoniis lacerare <corr sic='fuioribus' resp='transcriber'>furoribus</corr> insons,</l>
<l>Atque agit in diras altera Phaedra patrem?</l>
<pb id='s091' n='91'/>
<l>CYGNUS et Hippolytus sed quo discrimine distant?</l>
<l>Non nocuit Theseus ore, noverca dolis.</l>
<l>Heu vigiles solito cesserunt limine voces,</l>
<l>Nec stipat facili lege satelles <orig reg='erum'>herum</orig>.</l>
<l>Deficit immerita tot amorum copia caede;</l>
<l>Et fugiunt Veneres, et decus omne fugit.</l>
<l>Suppete, Diva, modos; <orig reg='crudeles'>crudeleis</orig> suppete questus,</l>
<l>Dum catuli poscit tristia iusta cinis.</l>
<l>Quo nunc blanda cadis requies? quo scita voluptas?</l>
<l>Dic age, tot quonam vota morare loco?</l>
<l>En tibi nostra fluunt maestis ploratibus ora,</l>
<l>Et querimur Divos ad tua busta graves.</l>
<l>Quae tibi noxa rotae diffregit mollia crura,</l>
<l>Debeat aeternis nomina saeva probris.</l>
<l>Hac minus Isthmiacae pinus, hac ara Canopi</l>
<l>Vapulet, et crudis Thrax metuendus equis.</l>
<l>Haec taurum supra Siculum, lectosque Procustae,</l>
<l>Scironisque flagret barbara saxa notis.</l>
<l>Tu sed molle cuba tenuis sub pondere cippi.</l>
<l>Hinc age sublato turba profana pede.</l>
<l>Non te monstrifico terrebit, CYGNE, latratu</l>
<l>Cerberus, aut dirae, Numina tetra, canes.</l>
<l>Protinus aetherii cedent tibi sede molossi,</l>
<l>Aut CYGNI faculis ingrediere comes.</l>
</lg>
<p>De antecedente Epicedio.</p>
<p>Hac ecce velut Nenia Cycno tuo dulcissimo, delicatissimo, moniti parentamus. Fusa illa potius, quam cusa. Bihorium est forte, ut nosti, grande funus dum intimas. Ignoscas ergo, Domine, si leporum hic minus,
<pb id='s092' n='92'/>
quam aut in Melioris Psittaco Papinius, aut in Adamantii sui tumulo Scaliger, felicissima ubertate exprompsit. In augmentum lege sis quaeso festivissimam Oden Tscherningii, sub finem Veris Teutonicorum Poematum, lepidissimo Catello scriptam. V.</p>
</div2>
<div2 id='KaST.04.08' n='8' type='poem'>
<head>VIII. ADAMO <reg orig='GEORGî'>GEORGII</reg>, Pastora novo.</head>
<lg>
<l>QUae frustra geris hactenus,</l>
<l>Nunc praesente geras omine nomina.</l>
<l>En, cui sacra subis modo</l>
<l>Cultor rura novus, frugifero tibi</l>
<l>Aether ipse faces, tibi</l>
<l>Fetas ipse nives, et pluvias parat!</l>
<l>Quae spargis, pia semina</l>
<l>Verbi, condit ager morigero solo.</l>
<l>Tendunt propitiis sacra</l>
<l>Flatus aetheriii murmura passibus.</l>
<l>Vanescit cito <orig reg='cordum'>cordium</orig></l>
<l>Omnis rure bono secior indoles,</l>
<l>Et lappae, et lolium leve, et</l>
<l>Stipatum vitiis mille melampyron.</l>
<l>In spem laetificae sata</l>
<l>Messis, non renuunt aspera turbinum,</l>
<l>Et <orig reg='tristes'>tristeis</orig> Boreae minas;</l>
<l>Dum lentis inimici invigilas dolis.</l>
<l>Hoc iam nunc age, et impigris</l>
<l>Excussus properet luminibus sopor.</l>
<l>Felix cui superae domus</l>
<l>Debebunt placitis horrea frugibus!</l>
</lg>
</div2>
<div2 id='KaST.04.09' n='9' type='poem'>
<pb id='s093' n='93'/>
<head>IX. GEORGIO CARAENIKE, Phil. M.</head>
<lg>
<l>Fecundiori pondere pertinax</l>
<l>Plerumque serum pensat Honor decus.</l>
<l>Non ille praepes occupari,</l>
<l>Non pretio, precibusve laevis</l>
<l>Ambita gaudet tollere nomina.</l>
<l>Maturus altum tendere, segnibus</l>
<l>Deliberato sponte nidis</l>
<l>Consilio generosus exit.</l>
<l>Illum decoro sidera vertice</l>
<l>Tranare tuto, et Solis inhospitas</l>
<l>Praetervehi domos, supinis</l>
<l>Multiloqui speculamur arvis.</l>
<l>Quod si severo non bene <orig reg='mobiles'>mobileis</orig></l>
<l>Librare pennas aethere gestiat;</l>
<l>Iam tum ruinae, iam figura</l>
<l>Icarii metuenda lapsus:</l>
<l>Aut celsa Divum iam Phaetontio</l>
<l>Late flagrabunt igne palatia.</l>
<l>Me, tarda quamvis, dum fideli</l>
<l>Mactet adorea laeta fructu.</l>
<l>Qualem, Georgi, dignior invenis.</l>
<l>Dux ecce iam nunc Palladiis ovas</l>
<l>Tandem triumphis, quos Sorores</l>
<l>Prussiaco statuere Pindo.</l>
<l>Te Fama sollers, ordine principem</l>
<l>Tanto, superbis provehit essedis.</l>
<pb id='s094' n='94'/>
<l>Primae tuam Phoebi corollae</l>
<l>Discupiunt decorare frontem.</l>
<l>Gaude corollis. His speciosius</l>
<l>Ipsis Olympi culminibus iubar,</l>
<l>Et lumen affulsere signa</l>
<l>Gnosiaci radiosa serti.</l>
</lg>
</div2>
<div2 id='KaST.04.10' n='10' type='poem'>
<head>X. HENRICO BUSSENIO, Phil. M.</head>
<lg>
<l>ET te laurigeris Sapientia coetibus infert,</l>
<l>Busseni, Charitum pulle, Clarique decus.</l>
<l>Sic bene! Bregelides properant tibi plaudere Nymphae,</l>
<l>Et tua floridulo pulpita vere iuvant.</l>
<l>Emicat ingenuis Virtus augusta tiaris,</l>
<l>Auratoque animi fulgurat orbe nitor.</l>
<l>Ipsa tibi pandit sinuosa volumina Pallas,</l>
<l>Promereque Aoniis docta dat ora choris,</l>
<l>Grata canit meritis encomia THILO brabeutes,</l>
<l>Et nitidum mulcent oscula laeta caput.</l>
<l>Qua graderis, micuere faces, ovat agmine vulgus,</l>
<l>Compitaque altivolis perstrepuere sonis.</l>
<l>Felicem titulo! Nostros tibi sidera plausus,</l>
<l>Et patrio geminant vertice vota Deae</l>
</lg>
</div2>
<div2 id='KaST.04.11' n='11' type='poem'>
<pb id='s095' n='95'/>
<head>XI. In regicidium Anglicanum CAROLI I.</head>
<lg>
<l>ANglorum praelustre Caput simul Angla securis</l>
<l>Regali infandum sanguine tincta ferit;</l>
<l>Ilico barbaricis crevere Britannica monstris</l>
<l>Aequora, et hoc cupiunt frustra abolere nefas.</l>
<l>Pallidus omnigeno disparuit aethere Phoebus,</l>
<l>Invisamque nigrans Albion horror habet.</l>
<l>Antiquum timuere chaos undaeque, polique,</l>
<l>Longius et ripis terrae abiere suis.</l>
<l>Ipse fugit toto divisos orbe Britannos</l>
<l>Mundus, et hanc partem cedere parte iubet.</l>
<l>Haec tantum praesecta putat qui colla securi,</l>
<l>Fallitur: hoc ictu iusque, fidesque cadunt.</l>
</lg>
</div2>
<div2 id='KaST.04.12' n='12' type='poem'>
<head>XII. AD ROTGERUM PARAMONTANUM, decumbentem, pst transmissum pro Carminum libello munus aureum.</head>
<lg>
<l>IAm nimium fuerat tenui pro carmine carmen:</l>
<l>Sed quantum est, auro reddere vile melos!</l>
<l>Accumulas teneram larga pietate Camenam,</l>
<l>Et vires superant munera Vestra meas.</l>
<pb id='s096' n='96'/>
<l>Ecce sonos iterum vacuos, non fulva metalla!</l>
<l>Ecce lyrae strepitum, non sacra dona Tagi!</l>
<l>Sic te Phoebus amet, meritis ut cedere dulce est:</l>
<l>Sicque tibi, mihi qui carmine, prosit ope.</l>
</lg>
</div2>
<div2 id='KaST.04.13' n='13' type='poem'>
<head>XIII. Eidem Soterium.</head>
<p>ET vero memor eram, Nobilissime Domine, aeris, quo obstrictum me tibi habuisti. Mirum tamen quantum ad maturanda haec, quae debebam, Soteria me accenderunt hesterni sub vesperam monitus. Vidi coram levata toro, quasi indignante hactenus tuam aegritudinem, membra. Affulsit lux quaedam vi talior his oculis e conspectu tuo: et ex ore venerando, tot Maeandris eruditissimae facundiae flexanimo, quasi redivivus tecum, rursus pependi. Gratulabar ergo mihi de tam laeta votorum, quibus me sponte damnaveram, exsolutione. Et quamquam literas ad V. CL. quem nosti, tot impulsus causis, dare promiseram dilato, tamen illustri hoc scribendi officio, tibi ante, e gravissimo morbo sospiti, votivam hanc Prosphonesin admodulari aequum duxi,</p>
<lg>
<l>TOllit io! sospes lento caput ecce grabato</l>
<l>MONTANUS, nostrae duxque, decusque lyrae;</l>
<l>Tollit, et exstinctae redeunt in corpora vires,</l>
<l>Nec tulimus superis irrita vota Diis.</l>
<l>Paullatim fugere genis, fugere lacertis</l>
<l>Pallor, et invisi semina dira mali.</l>
<l>Pristina floridulas investit purpura malas,</l>
<l>Ingenuoque suum promicat igne decus.</l>
<l>Iamque redux fato, <orig reg='gratantes'>gratanteis</orig> audit amicos,</l>
<l>Et laeto placidum solvimus ore melos.</l>
<pb id='s097' n='97'/>
<l>Exsultant Helicone Deae, doctoque recessu</l>
<l>Aspirant <orig reg='faciles'>facileis</orig> in nova metra sonos.</l>
<l>Estis io! Superi, nec nullo pondere pulsant</l>
<l>Maerentum innocuae limina vestra preces.</l>
<l>Estis io! Iam tura focis sollennia vestris,</l>
<l>Iam nova devincto munera corde damus.</l>
<l>Vivit ovans animis, vester Iunctissimus ille,</l>
<l>Sospite quo demum vivere dulce mihi est.</l>
<l>Vivit Apollinei lux fulgentissima regni,</l>
<l>Inclita Bregelidum gloria, noster honos.</l>
<l>Cumque pari dudum non sic exarserit ira,</l>
<l>Nec dederit Prussis tot Libitina neces:</l>
<l>Huic demum parcit capiti, sacrataque Divis</l>
<l>Membra timet socio praecipitare rogo.</l>
<l>Iam nova Balthiacis reparantur carmina ripis,</l>
<l>Assuetaeque movent nostra fluenta fides.</l>
<l>MONTANI redeunt terris vultusque, salesque</l>
<l>Canticaque; et Peitho mille diserta modis.</l>
<l>Novit, Anactoreo sua quo nunc agmina Pindo</l>
<l>Diribitore palam rursus Apollo citet.</l>
<l>Vive, Heros facunde, diu, fugiantque sorores</l>
<l>Lanificae Vestras deproperare colos.</l>
<l>Vive: recomposita vireant tibi tempora lauro;</l>
<l>Nec renuas nostrae vocis honore coli.</l>
</lg>
<p>De cetero, ut cum Aurorae modo renatae radiis sereniori iridem vultu Hygieia tibi constanter arrideat, animitus voveo.</p>
</div2>
<div2 id='KaST.04.14' n='14' type='poem'>
<pb id='s098' n='98'/>
<head>XIV. CHRISTOPHORO TINCTORIO, Med. D. et. P. P. viduo.</head>
<lg>
<l>MAgni pharmaca vulneris</l>
<l>In cassum querula polliceor chely,</l>
<l>Si vester solitam Deus</l>
<l>Aufert ipse fidem. Cessit, Apolline</l>
<l>Nequiquam medico, tori</l>
<l>Pars optata tui, <orig reg='Paeonio'>Poeonio</orig> diu</l>
<l>Nostris inclite Montibus,</l>
<l>TINCTORI, titulo; cessit, et, aurei</l>
<l>Cassas munere luminis,</l>
<l>Visit calle domos irremeabili,</l>
<l>Nimirum dominae necis</l>
<l>Ferratas tabulas, atque, adamantibus,</l>
<l>Neuter, scripta meris habet</l>
<l>Phoebus legitimo fata sub ordine.</l>
<l>Nostrum est, in rigidas cutem</l>
<l>Obdurare vices. Obsequitur bene,</l>
<l>Quem vult dira necessitas.</l>
<l>Tum desiderii non modicum tui</l>
<l>Lenimen superest, pii</l>
<l>Proles alma tori; quarta tibi fere</l>
<l>Quem iam firmat Olympias.</l>
<l>Defunctae melior sors alibi: bonum</l>
<l><orig reg='Hic'>Heic</orig> nomen. Bene sic datur</l>
<l>Vitae sollicitam claudere fabulam.</l>
</lg>
</div2>
<div2 id='KaST.04.15' n='15' type='poem'>
<pb id='s099' n='99'/>
<head>XV. DE LAUDE AMORIS, Epithalamion.</head>
<lg>
<l>DUlce concordant numeri sonori:</l>
<l>Dulcius nexu sociae fideli</l>
<l>Coniugum mentes, et amica sacro</l>
<l>Foedere corda.</l>
<l>Dissonum causis Amor unit orbem.</l>
<l>Hoc dies nocti, liquidaeque flammis</l>
<l>Arbitro lymphae coeunt, et ipsis</l>
<l>Sidera terris.</l>
<l>Hic statis annum vicibus, solique</l>
<l>Uber aeternat redeunte fructu.</l>
<l>Adstruunt illi, genus omne, brutae</l>
<l>Saecula gentes.</l>
<l>Tot quod in mortes superamus ipsi,</l>
<l>Huius est. Vindex age nonne mundi</l>
<l>Tantus, et noster, meriti reposcit</l>
<l>Munera cultus?</l>
</lg>
</div2>
<div2 id='KaST.04.16' n='16' type='poem'>
<head>XVI. GEORGIO HUCK, Musico, et Cantori Palaeopolitano, paullo post nuptias, una cum Marita, peste exstincto.</head>
<lg>
<l>QUae sed fata minus te tempestiva tulissent,</l>
<l>Choro, thorque nuper inclitum novo?</l>
<pb id='s100' n='100'/>
<l>Altera iam praelis exsudant musta Falernis,</l>
<l>Inque orba vix Ceres recessit horrea:</l>
<l>Ex quo nostra suos instaurant templa canores,</l>
<l>Reducique gestit dis Borussus Orpheo.</l>
<l>Quamquam fila manu cantatis hactenus odis</l>
<l>Aptare potius, quam ferire visus es.</l>
<l>Ecce iterum tristi maerent araeque, Scholaeque,</l>
<l>Et ipse Bregela uvidus silentio.</l>
<l>Maerent, qua tumulis sociantur Oreades altis,</l>
<l>Clarusque tollit Regium Mons verticem.</l>
<l>Eheu praecipiti vestigia mutua cursu</l>
<l>Premitis, Borussi, ad inferos, Amphiones!</l>
<l>ALBERT usque, pareisque sequax MALACANDER in hymnos,</l>
<l>Et utroque STOR Aeus prior loculo, et loco.</l>
<l>Tuque adeo <orig reg='celebres'>celebreis</orig> vix dum redivivus in auras,</l>
<l>Canore PHOENIX, surgis, atque iterum cadis.</l>
<l>Quae vestri viduum posthac integret honorem</l>
<l>Aetas, repullulante fetu, nominis?</l>
<l>Quo nunc, Phoebe, tuis age successore Borussis</l>
<l>Antiqua carminum caves encomia?</l>
<l>Quisve adeo resonis Divorum laudibus ipsa</l>
<l>Diviniore tanget astra spiritu?</l>
<l>Quod si floridulas annorum invadere <orig reg='vires'>vireis</orig>,</l>
<l>Nec ipsa timuit trux Deum commercia;</l>
<l>At busto thalamum atroci violare recentem</l>
<l>Horrere Parcam, id vero erat iustissimum.</l>
<pb id='s101' n='101'/>
<l>Cynthia iam solida lustrabat imagine terras,</l>
<l>Fratrem coactis aemulata cornibus:</l>
<l>Cum laetus clamatur Hymen, taedaeque iugales</l>
<l>Heu! <orig reg='pertinaces'>pertinaceis</orig> usque distinguunt rogos.</l>
<l>Iamque soporiferos vix Luna recolligit igneis:</l>
<l>Et ecce diram coniugum catastrophen!</l>
<l>Ecce torus gemino se dividit ipse feretro,</l>
<l>Urgentque capulo bina maestos Corcula.</l>
<l>Visimus e thalamo tumulos, et vota coercent</l>
<l>Se lacrimis, plaususque dulces planctibus.</l>
<l>Fallor? an ipse trucem lessum sub voce thalassi</l>
<l>Vestris dolose cecinit Hymen nuptiis?</l>
<l>Et, cum legitimi sacro vos foedere lecti</l>
<l>Sopiret, est somnum auspicatus ferreum?</l>
<l>Aut Venerem simulata suam, Libitina, nefandum!</l>
<l><orig reg='Emortuales'>Emortualeis</orig> duxit, haud festos, choros?</l>
<l>DULCIA, non gravibus requiescite, PECTORA, glebis,</l>
<l>Pulchroque circum tymba vernet cespite!</l>
<l>Multa dies vestri sortem memorabit amoris,</l>
<l>Urnaeque longam, post brevem torum, fidem.</l>
<l>Dicetur maneis alius comitasse maritae</l>
<l>ORPHEUS ad ipsa regna nunc Proserpinae.</l>
<l>Exspirasse sui nova LAODAMIA mariti</l>
<l>Dicetur umbram amplexa, seris posteris.</l>
<l>Tu nunc Angelicas inter sociate catervas,</l>
<l>Raucum beatis os refocilla modis.</l>
<l>Nos sed inexpleto campanae murmure terrent,</l>
<l>Novamque semper quae trahunt seriem, neces.</l>
<pb id='s102' n='102'/>
<l>Ast, quia deficiunt, folito iam funera cuntu</l>
<l>Qui profequantur, Summe rerum, o, Arbiter,</l>
<l>Nunc tandem meritum placidus compesce furorem,</l>
<l><orig reg='Trucesque'>Truceisque</orig> VASTATORIS iras ANGELI.</l>
</lg>
</div2>
<div2 id='KaST.04.17' n='17' type='poem'>
<head>XVII. CHRISTIANO ROSTEUSCHER, in Gymn. Gedan. P. P. post adeptam U. I. Lauream.</head>
<lg>
<l>ET nostra, gentis Palladiae, cluunt</l>
<l>Non absque certis proelia praemiis;</l>
<l>Et nostra, ROSTEUSCHERE, cultu</l>
<l>Laurus ovat, titulique dulces.</l>
<l>Marti ferocem viribus, et fide,</l>
<l>Quod usque pergit, se, sine, Patria</l>
<l>Probet, celebrandumque late</l>
<l>Quadrifido vehat orbe nomen.</l>
<l>Novere pulchri saecula roboris,</l>
<l>Novere laudeis dudum, et adoream</l>
<l>Constantiae. ni fata restant,</l>
<l>Vincis io! CASIMIRE, vincis.</l>
<l>Te sed novellum dux adyto THEMIS</l>
<l>Admittit imo, pulvere nobilem</l>
<l>Lytam suo; te luculentae</l>
<l>Conspicuum studiis arenae,</l>
<pb id='s103' n='103'/>
<l>Ferri triumphis annuit inclitis.</l>
<l>Pugnae decorum vidit ANACTORIS</l>
<l>Doctae laborem; vidit hostis</l>
<l>Exuvias ruditatis; amplum</l>
<l>Vidit tropaei multiplicis decus.</l>
<l>Et iam corolla plausibilem, tuo</l>
<l>Reddit GEDANO, et auget almi</l>
<l>Splendidius Proceres Lycei.</l>
<l>Secanda Regum lis superos habet.</l>
<l>Quae cumque versent nobilis aleam</l>
<l>Nunc astra DANTISCI: repertis</l>
<l>Plaudere te licet hinc brabeis.</l>
</lg>
</div2>
<div2 id='KaST.04.18' n='18' type='poem'>
<head>XVIII. IOHANNI WEICHMANN, Musico, et Cantori Palaeopol. epicedion.</head>
<lg>
<l>SAlve vicissim, portubus advena</l>
<l>Iam laete salvis, ter, quater o mihi</l>
<l>Salve supremum! Quam per orbis</l>
<l>Navifragi tumidas procellas</l>
<l>Precare nobis, ultima proloquens,</l>
<l>Sperare iacta, vix etiam, rate</l>
<l>Fas est salutem. Tu beatis</l>
<l>Marginibus, placidisque longum</l>
<l>Succedis oris. Te patriae quies,</l>
<l>Te dulce sudum, et verna recentibus</l>
<pb id='s104' n='104'/>
<l>Lux mulcet auris. Nos Maleam,</l>
<l>Et Siculi prope monstra saxi,</l>
<l>Immitigatis aequora fluctibus</l>
<l>Sulcamus usque, et tristia turbinum,</l>
<l>Trucesque Cauros, et sonorae</l>
<l>Saevitiem trepidamus irae.</l>
<l>O blanda dulcis littora patriae;</l>
<l>Qua pax, et almi copia gaudii,</l>
<l>Suavesque sensuum illecebrae, et</l>
<l>Millecuplo speciosa vultu</l>
<l>Ridet voluptas! Hic Superum novis</l>
<l>Odea iam nunc vocibus imbuit</l>
<l>Noster, nec indisertus ornat</l>
<l>Angelicos MALACANDER hymnos.</l>
<l>Desideratis interea silent</l>
<l>Nostri profundum carminibus chori,</l>
<l>Tantique frustra porro ductum,</l>
<l>Et numeros repetunt magistri.</l>
</lg>
</div2>
<div2 id='KaST.04.19' n='19' type='poem'>
<head>XIX. Sollennibus Academicis, per Ferias Natalitias, ab aegrotante Poes. Prof. vix inchoatum, eiusque iussa a me absolutum.</head>
<lg>
<l>PAx DEUS rerum, DEUS astra terris</l>
<l>Sancto soedere copulans,</l>
<l>Transiit nostros homo nunc in artus,</l>
<l>Uber virginis appetens,</l>
<pb id='s105' n='105'/>
<l>Ut mala sontem lue purget orbem,</l>
<l>Fraternis et amoribus</l>
<l>Cuncta componat, rabiemque belli</l>
<l>Mutet dulcibus osculis.</l>
<l>Nos tamen saevo levis ira Marte</l>
<l>Collidit, gladiis truces</l>
<l>Invicem, et stricti feritate ferri.</l>
<l>Fumant oppida; finibus</l>
<l>Incolae migrant patriis; rapinae,</l>
<l>Stupris, caedibus omnia</l>
<l>Exponit vindex tragicis Enyo.</l>
<l>Quis plebis miserae cruces,</l>
<l>Et fleat digne gemitus Achivum</l>
<l>Tantos, flagraque tristia?</l>
<l>Heu sacram noctis placidae quietem.</l>
<l>Quâ Bethlae chorus aliger</l>
<l>Sparsit insueto resides nitore</l>
<l>Campos, et iubare entheo;</l>
<l>Qua polo fidis ovium magistris</l>
<l>Venerunt bona nuntia</l>
<l>Editi NYMPHA pueri, strepente</l>
<l>Laetis aethere canticis;</l>
<l>Daedalus late sua quando fovit</l>
<l>Terrarum globus otia,</l>
<l>Caesaris magni studiis, et aequo</l>
<l>Fatorum simul ordine!</l>
<l>Quis scit, ultores modo quam propinquo</l>
<l>Prussi margine Bregelae</l>
<pb id='s106' n='106'/>
<l>Fulgurant enses, et amica tanti</l>
<l>Diris gaudia planctibus</l>
<l>Desinunt festi? Vigilant in acrem</l>
<l>Vindictam superi, graves</l>
<l>Dum polo dudum subiere culpae,</l>
<l>Nec constat vitiis modus.</l>
<l>Qui minas pridem super axe tantas</l>
<l>Accendit, rutila face</l>
<l>Ignis exterrens populos, et orbem,</l>
<l>Ausorum sibi conscium,</l>
<l>Crinium lento furit usque tractu,</l>
<l>Et <orig reg='vires'>vireis</orig> acuit suas.</l>
<l>Haec putet caecis Epicurus arce</l>
<l>Caeli casibus obvia.</l>
<l>Nos lues vix dum truculenta tristi</l>
<l>Liquit tabe superstites.</l>
<l>Iamque regnorum labefacta miro</l>
<l>Sidunt turbine culmina;</l>
<l>Iam fames, et iam series malorum,</l>
<l>Orci missa sacrariis,</l>
<l>In dies maior sequitur, minacem</l>
<l>Ni flectat DEUS impetum.</l>
<l>Huc o ad cunas pueri recentis</l>
<l>Curvum sternere poplitem</l>
<l>Ilico mens sit pavidis: et altum</l>
<l>Inclamare silentia</l>
<l>Sancta, vagitusve iuvet tenellos,</l>
<l><reg orig='Queis'>Quis</reg> se mitiget Optimus</l>
<pb id='s107' n='107'/>
<l>Maximus sonti populo, nec irae</l>
<l>Aeternet rabiem Parens.</l>
<l>Unus hic summi manibus Parentis</l>
<l>Dexter fulmina pupulus</l>
<l>Excutit, robur furialis unus</l>
<l>Inferni tumidum domat.</l>
<l>Unus et mentes trepidas, et aevum</l>
<l>Tranquillat, rigidum feri</l>
<l>Nisibus ferri, fremituque Martis.</l>
<l>Huic stratis bene cordibus</l>
<l>Lectuli molles niteant. hic atris</l>
<l>Fassos sordibus abluat,</l>
<l>Et facem sancti studii, tenebris</l>
<l>Accendat mediis latens.</l>
<l>Inter hic Euros, rigidamque brumam</l>
<l>Castis urat amoribus</l>
<l>Corda, nec sanctae neget, ipse nudus,</l>
<l>Thoracem patientiae.</l>
<l>Forte mitescent clypei recusi,</l>
<l>Almi pondere vomeris,</l>
<l>Et nova Ianum reducem quiete</l>
<l>Caelum, sic precor! annuit.</l>
</lg>
</div2>
<div2 id='KaST.04.20' n='20' type='poem'>
<pb id='s108' n='108'/>
<head>XX. IOHANNI PETRO TITO, Gymnasii Dantisc, P. P. Sponso, sub itinere scriptum.</head>
<lg>
<l>SAlve, Borei gemmula climatis,</l>
<l>Throni coruscum Sarmatici decus,</l>
<l>Salve GEDANUM: tuque, salve</l>
<l>Nunc iterum, decus o GEDANI</l>
<l>Clarum Lycei, et gemma, TITI, recens.</l>
<l>Ut nostra vestris esseda portubus</l>
<l>Iam laeta succedunt, et altas</l>
<l>Rursus ovans resaluto turreis:</l>
<l>Ex quo secundus nuntia duplicat</l>
<l>Rumor, celebremque eloquio sacro</l>
<l>Pressas MOCHINGERI cathedram,</l>
<l>Non sine muneribus ter amplae</l>
<l>Faustis diones! Ergo Heliconidas</l>
<l>Pindo Borusso in plectra procul Deas</l>
<l>Desiderata posco, et atrum</l>
<l>Denique plausibili thalasso</l>
<l>Emuto lessum. Scilicet asperis</l>
<l>Heu! nostra fatis barbita fletui</l>
<l>Dudum sat indulsere: maesta</l>
<l>Tandem alius comit ora Phoebus.</l>
<l>Te prima festis tollit ovatibus</l>
<l>Ecce, et beatum Melpomene sonat,</l>
<l>Dum sortis in nostrae serenum</l>
<l>Segnior adstipulatur aether.</l>
<pb id='s109' n='109'/>
<l>Eant susurris, eia, age, nunc, decus,</l>
<l>Pimplea, nostrum, nobilioribus,</l>
<l>Gratumque per Cirrhae vireta</l>
<l>Castalides modulentur undae.</l>
<l>Felix, honorae quem gemino levant</l>
<l>Divae triumpho; quem Venus inclitis,</l>
<l>Pallasque mactat dux brabeis,</l>
<l>Aoniae meritum theatro</l>
<l>Dudum palaestrae! Te simul entheis,</l>
<l>Ferax virorum Mercurialium,</l>
<l>SLESIS paterna induxit auris,</l>
<l>SLESIDOS et radians ocellus,</l>
<l>Fovit Ducali LIGNICIUM sinu,</l>
<l>OPITIANI pectinis ilico</l>
<l>Delegit heredem, atque sacri</l>
<l>Pierius dedit alta princeps</l>
<l>Optare clivi. Seu patriae modos</l>
<l>Doctor Thaliae pandis, et auream</l>
<l>Tibi lyram Germanus aptat:</l>
<l>Seu vario placiture cantu</l>
<l>Apollinareis ipse citas fides:</l>
<l>BOLESLA vatem non doleat suum</l>
<l>Leto sibi raptum; nec alter</l>
<l>Teutoniae neget esse fatis</l>
<l>NASo superstes. Nunc celebri procul,</l>
<l>Nec indecoro VARNIADUM ROSAE</l>
<l>Plaudant alumno: nunc SABINI</l>
<l>Noster ovet rediisse pullum,</l>
<pb id='s110' n='110'/>
<l>Auctum bilingui, BREGELA, pectine,</l>
<l>Quem blandus almo margine nutriit.</l>
<l>Nunc fructibus quondam educatae</l>
<l>VISTULA gestiat ipse plantae,</l>
<l>Nec dulce curis indoleat suis,</l>
<l>Qua SUADA poscit romula praesidem,</l>
<l>DANTISCUM. Id ergo laeta, iunctim</l>
<l>Idalias tibi prona doteis</l>
<l>Parat Cythere, cuius amabiles</l>
<l>Poeta flammas, et tenerum diu</l>
<l>Cantas iugum. Non ipse cessat</l>
<l>Cyprigenae puer ales arcu:</l>
<l>Quaeque alma laudas hactenus oscula,</l>
<l>Ludosque, et <orig reg='artes'>arteis</orig>, et <orig reg='faciles'>facileis</orig> iocos,</l>
<l>Omnes in una fronte, in una</l>
<l>Messe tibi modo pandit omnes.</l>
<l>Quam larga donis Virgo tibi torum</l>
<l>Intrat! Superbos non ego CONSULUM</l>
<l>Fasceis Avorum, non virentis</l>
<l>Extulerim pretium iuventae.</l>
<l>Me mixta lacti purpura, me pudor,</l>
<l>Morumque laudeis pellicit in suas</l>
<l>Suavis venustas; me modesti</l>
<l>Cum domina pietate cultus.</l>
<l>Quae IANE, dicas, sit Iove dignior?</l>
<l>Litemve censori ambiguam magis</l>
<l>Olim det Idaeo? Pudica</l>
<l>Quare, age sis, cape regna felix,</l>
<pb id='s111' n='111'/>
<l>ANNAeque perpes plaude leporibus.</l>
<l>Hoc auctor Hymen, hoc Charites piae,</l>
<l>Et ille, quo sumus ligati,</l>
<l>Hoc niveus tibi candor optat.</l>
</lg>
</div2>
<div2 id='KaST.04.21' n='21' type='poem'>
<head>XXI. ALBERTO LINEMANNO, Math. P. P. Epicedion.</head>
<lg>
<l>MAximas ingens, LINEMANNUs, eheu!</l>
<l>Funerum strages cumulat coronis.</l>
<l>Quem modum iusto lacrimosa pones</l>
<l>Diva dolori?</l>
<l>Inclitum pridem celebres requirunt</l>
<l>Sede MYSLENTAM tacita cathedrae.</l>
<l>Docta BECKHERI gravitas avitis</l>
<l>Cessit Athenis.</l>
<l>Quis tot insigneis gemuisse digno</l>
<l>Insuper luctu cineres Virorum</l>
<l>Ausit, infesti tragicis repostos</l>
<l>Cladibus anni?</l>
<l>MONTIS AUGUSTI patuere tandem</l>
<l>Nobiles culpae; patuere PHOEBI</l>
<l>Sontis, involvunt sua quos stupendis</l>
<l>Fata ruinis.</l>
<l>Ergo Phoebeus male nutat aether,</l>
<l>Quem sui passim fugiunt Atlantes;</l>
<l>Quando nec spissum relevatur ullo</l>
<l>Hercule damnum.</l>
<pb id='s112' n='112'/>
<l>Ille sed laetus meat inter astra,</l>
<l>Astra tot dudum sibi nota curis,</l>
<l>Et iubar terris socium beato</l>
<l>Fundit Olympo.</l>
<l>Pristinas <orig reg='hic'>heic</orig> iam mage doctus <orig reg='artes'>arteis</orig>,</l>
<l>Iungit haud unquam dubitata porro</l>
<l>Scita TYCHONI, dubitanda numquam</l>
<l>Iungit ARATO.</l>
<l>Tum super terrae coeunte longe,</l>
<l>Nuper inprimis agitata, ridet</l>
<l>Perpetim felix, eat, anne stet? certamina</l>
<l>puncto.</l>
</lg>
</div2>
<div2 id='KaST.04.22' n='22' type='poem'>
<head>XXII. In Sylvas Poematum BALTHASARIS vom Grunendenwald.</head>
<lg>
<l>EVulsas hinc inde sui de vertice Pindi</l>
<l>Plantas, et viduo germina rapta iugo;</l>
<l>Quaeque Helicon, et Parnassus, quae Grynia quondam</l>
<l>Foverat, aetherio flebat Apollo Iovi:</l>
<l>Quae mihi, quae rigidi, dixit, vis invida fati</l>
<l>Dulcia sacrata pignora vertit humo?</l>
<l>Nempe etiam Delon, Pataram, Delphosque Claromque</l>
<l>Smintheosque diu est, desero quando thronos;</l>
<l>Et Tenedon, notasque, meo de Numine sedes,</l>
<l>Qua vetus omnigeno squaluit ora situ.</l>
<l>Quo mea tot mecum cedet gens pulsa ruinis,</l>
<l>Et reddent alios culta vireta lares?</l>
<pb id='s113' n='113'/>
<l>Audierat facunda Pater suspiria Phoebi,</l>
<l>Et querulos miti leniit ore sonos:</l>
<l>Desertas ne plange domos; tibi sacra, deinceps</l>
<l>Ampla sub Arctoo cardine SYLVA VIRET.</l>
</lg>
</div2>
<div2 id='KaST.04.23' n='23' type='poem'>
<head>XXIII. PLAUSUS MELICI, Cum Serenissimus Princeps, ac Dominus, DN. CAROLUS AEMILIUS, Marchio Brandenburgicus, Electoratus Haeres etc. feliciter hanc in lucem editus esset.</head>
<div3 id='KaST.04.23.01' n='1' type='poem'>
<head>1.</head>
<lg>
<l>ADeste plausus, et pia iubila,</l>
<l>Fremantque festis sidera vocibus.</l>
<l>Nunc tympanisque, buccinisque</l>
<l>Flexanimos iterare cantus,</l>
<l>Nunc grata fas est dicere carmina.</l>
<l>Laetis beati denique nuntiis,</l>
<l>Desideratum possidemus,</l>
<l>Sorte minus renuente, Pignus.</l>
<l>Salve, faventis Depositum poli,</l>
<l>Praedulcis INFANS, inclite PUSIO,</l>
<l>Salve. Tuis amoeniori</l>
<l>Gestit io! renitere vultu</l>
<l>Natura CUNIS undique. iam nives,</l>
<l>Iam stricta cessant frigora iam novos</l>
<pb id='s114' n='114'/>
<l>Silvaeque, et agri, iam renato</l>
<l>Cana tibi meditantur anno</l>
<l>Deserta cultus. Ut tibi blandulum</l>
<l>Pinnae superbis urbibus emicant!</l>
<l>Ut flumen altas omne plaudit</l>
<l>Alveolo uberiore ripas!</l>
<l>Nos ergo curat, curat io! DEUS,</l>
<l>Nec vota caelo misimus irrita.</l>
<l>Sperate, cives, nunc metalli,</l>
<l>Sic iubeo, melioris aevum.</l>
</lg>
</div3>
<div3 id='KaST.04.23.02' n='2' type='?'>
<head>2.</head>
<lg>
<l><foreign lang='GE'>WJe sehnlich kömmstu noch zur guten Stund' erhalten/</foreign></l>
<l><foreign lang='GE'>Du freudenreiches Kind! Seit itzt dem edlen Stamm</foreign></l>
<l><foreign lang='GE'>Sein erstes Reis hinweg der Parcen Unmut nam:</foreign></l>
<l><foreign lang='GE'>Fleht und dich klein und gross/ die Jugend sampt den Alten.</foreign></l>
<l><foreign lang='GE'>So weit der grosse Rhein der Tange kleiner Flut</foreign></l>
<l><foreign lang='GE'>Mit fernem Schos entweicht/ gieng unsrer Seufftzer Glut</foreign></l>
<l><foreign lang='GE'>Und Klagen Wolcken=an; in Lieder nun verkehret/</foreign></l>
<l><foreign lang='GE'>Seit/ O gewündschter Trost/ Du endlich uns gewehret/</foreign></l>
<pb id='s115' n='115'/>
<l><foreign lang='GE'>Und angeblicket hast. Fang' an/ so wie du thust/</foreign></l>
<l><foreign lang='GE'>Den ob wol zarten Glantz der Aeuglein anzustecken/</foreign></l>
<l><foreign lang='GE'>Und gib ein newes Licht den Ländern aller Ecken/</foreign></l>
<l><foreign lang='GE'>Du andrer Morgenstern / Du unser Ruhm und Lust.</foreign></l>
</lg>
</div3>
<div3 id='KaST.04.23.03' n='3' type='?'>
<head>3.</head>
<lg>
<l><gap desc='Polish words'/></l>
<pb id='s116' n='116'/>
<l><gap desc='Polish words'/></l>
</lg>
</div3>
<div3 id='KaST.04.23.04' n='4' type='?'>
<head>4.</head>
<lg>
<l><foreign lang='GE'>SO thut zum <sic corr='öfftern'>offtern</sic> GOTT noch überschwencklich mehr/</foreign></l>
<l><foreign lang='GE'>Als je wir bitten jhn. Des grossen Hauses Segen/</foreign></l>
<l><foreign lang='GE'>Darumb so brünstig wir dem Himmel angelegen/</foreign></l>
<l><foreign lang='GE'>Ist nun für Augen da / und zeuget fort / wie sehr</foreign></l>
<l><foreign lang='GE'>An Seulen es vermehrt. Der Länder süsses Hoffen/</foreign></l>
<l><foreign lang='GE'>Der Leute Wundsch und Wonn' / hat endlich zugetroffen/</foreign></l>
<l><foreign lang='GE'>Und kommt gesegnet an. Er kömmt/ das werthe Pfand</foreign></l>
<l><foreign lang='GE'>Der Sternen/ unser Licht/ macht einen Stillestand</foreign></l>
<l><foreign lang='GE'>So vieler Sorg' und Furcht; Er kömmt an einem Tage/</foreign></l>
<l><foreign lang='GE'>Der ehmaln an die Welt den grossen Vater bracht;</foreign></l>
<l><foreign lang='GE'>Auff daß/ weil doppelt uns die Freuden zubedacht/</foreign></l>
<l><foreign lang='GE'>Auch doppelt unser Preiß dem Himmel vor sich trage.</foreign></l>
</lg>
</div3>
<div3 id='KaST.04.23.05' n='5' type='?'>
<pb id='s117' n='117'/>
<head>5.</head>
<l><gap desc='Greek words'/></l>
</div3>
<div3 id='KaST.04.23.06' n='6' type='?'>
<head><corr sic='7' resp='transcriber'>6</corr>.</head>
<lg>
<l><foreign lang='GE'>WJe sonst der Rosen Pracht und Lilien/ jhre Zier</foreign></l>
<l><foreign lang='GE'>Mit erstem Ursprung zeigt; und wie in vollem Lentzen</foreign></l>
<l><foreign lang='GE'>Die Kayser=Kronen bald mit erstem Wachsthumb glentzen:</foreign></l>
<l><foreign lang='GE'>So brichstu/ edle Kron' und Blum der Zeiten / für/</foreign></l>
<l><foreign lang='GE'>Und lachst die Eltern au. Die zarte Glut der Wangen/</foreign></l>
<l><foreign lang='GE'>Der Stirnen Licht und Schein/der Purpurrothe Mund/</foreign></l>
<l><foreign lang='GE'>So milder Strahlen voll/ macht deine Sippschafft kund/</foreign></l>
<pb id='s118' n='118'/>
<l><foreign lang='GE'>Und rufft mit solcher Zier und ungewohntem Prangen</foreign></l>
<l><foreign lang='GE'>Des Hauses Hoheit aus. O viel gewündschte Zeit/</foreign></l>
<l><foreign lang='GE'>Wann jtzt der tapffre Muth der Himmlisch=hohen Sinnen</foreign></l>
<l><foreign lang='GE'>Ducrh Witz und Tugend sich mit Fürstlichem Beginnen/</foreign></l>
<l><foreign lang='GE'>Der grossen Vorfahrt gleich / sol zeigen weit und breit?</foreign></l>
</lg>
</div3>
<div3 id='KaST.04.23.07' n='7' type='?'>
<head>7.</head>
<l><gap desc='Hebrew words'/></l>
</div3>
<div3 id='KaST.04.23.08' n='8' type='?'>
<head>8.</head>
<lg>
<l><foreign lang='GE'>WEr spricht die Freuden aus / die über dir entstehen</foreign></l>
<pb id='s119' n='119'/>
<l><foreign lang='GE'>Du auserwehlter Printz? Der Fürsten Zier und Licht</foreign></l>
<l><foreign lang='GE'>Selbst/ Friderich Wilhelm/ fast den grossen Anmut nicht;</foreign></l>
<l><foreign lang='GE'>Wündscht seinen Ländern Glück/ so weit sie irgend gehen.</foreign></l>
<l><foreign lang='GE'>Der Hertzoginnen Preiß/ die Edle <sic>Muter</sic> schleust</foreign></l>
<l><foreign lang='GE'>Dich ihren Armen ein: und/ weil in mildem Hertzen</foreign></l>
<l><foreign lang='GE'>Die süsse Glut schlägt auff/ vergist Sie aller Schmertzen/</foreign></l>
<l><foreign lang='GE'>So deine Zeit erhiesch. Ihr geht zur Hand/ und leist</foreign></l>
<l><foreign lang='GE'>Der Charitinnen Zahl geziemten Dienst und Pflichten;</foreign></l>
<l><foreign lang='GE'>Schlägt theure Teppicht' auff; streut Blumen auff die Streu/</foreign></l>
<l><foreign lang='GE'>Den Purpur/ der dich hegt. Dann tritt Minerva bey/</foreign></l>
<l><foreign lang='GE'>Fängt deiner Zeiten Gut und Glück an zu berichten:</foreign></l>
</lg>
</div3>
<div3 id='KaST.04.23.09' n='9' type='?'>
<head>9.</head>
<lg>
<l>COeli coruscas immerito faces</l>
<l>Suetis salutas, PARVULE, lacrimis,</l>
<l>qui tanta nascendo per orbem</l>
<l>Gaudia, laetitiamque fundis.</l>
<pb id='s120' n='120'/>
<l>Fallor; salubreis an caput inclitum</l>
<l>Ridens in auras exseris? Aspice,</l>
<l>Gratentur ut tibi novellum</l>
<l>Cuncta diem! tibi laetiori</l>
<l>Blandus Cytheron vertice subsilit;</l>
<l>Argutiori Pegaseae tibi</l>
<l>Manant fluore lymphae, et omnis</l>
<l>Pegasidum tibi sacra <orig reg='dulces'>dulceis</orig></l>
<l>Agit choreas turba. redux humum</l>
<l>Astraea visit. grata tibi Ceres,</l>
<l>Annum coronatura, largum</l>
<l>Usque magis meditatur uber.</l>
<l>Et bella iamiam tetrica finiunt;</l>
<l>Ni foeda longum crimina quae fugent.</l>
<l>Felix o aevi ter beati</l>
<l>Iam spatium numerare coepta.</l>
<l>Macta verendos grandibus osculis,</l>
<l>Macta PARENIEIS. ingenio genus,</l>
<l>Virtute post erectus annos</l>
<l>Anteveni, meritisque vota.</l>
</lg>
</div3>
</div2>
<div2 id='KaST.04.24' n='24' type='poem'>
<head>XXIV. VALENTINO THILONI, Rhet. Celeb. Topologiam Oratoriam evulganti.</head>
<lg>
<l>RUrsum disertis artibus triumphatrix</l>
<l>Infert suo propinquius caput caelo</l>
<l>PEITHO BORUSSA; rursus Atticis discunt</l>
<l>Manare puriora fontibus mella;</l>
<pb id='s121' n='121'/>
<l>Fandique normas aptat artifex THILO.</l>
<l><reg orig='Queis'>Quis</reg> te, potens ORATOR, inclitis laudum</l>
<l>Praeconiis, adoreave mactabit</l>
<l>Gens sera posterum, subinde praeclaris</l>
<l>Scholas iuvantem fetibus disertorum:</l>
<l>Seu prima pallidos in ausa tirones</l>
<l>Animas Sophistae, fertilesque dicendi</l>
<l>Praeis modos; seu certus intimos Artis</l>
<l>Ductor recessus pandis, et Periclaei</l>
<l>Condicis aequa lege, regna suggesti;</l>
<l>Seu prisca Sermonum fidelis exempla</l>
<l>Vigore methodi solvis; aut suis tandem,</l>
<l>Quicquid doces, facundus erotundare</l>
<l>Aggredere numeris, Regiasque, et augusto</l>
<l>Honore Principum inclitas, vago didis</l>
<l>PANEGYRES, quacumque panditur, mundo!</l>
<l>Nunc quando primis additur recens pignus</l>
<l>Sollertis ingeni, quibusque, disquiris,</l>
<l>Surgat scatebris flumen entheum linguae,</l>
<l>Quod tam patentibus deinde restagnet</l>
<l>Campis: novas iam comsit in virens sertum</l>
<l>Minerva frondes, et sacro coronatrix</l>
<l>Tibi comas decore lucidas ambit.</l>
<l>Quod dum reclini colimus hinc et hinc vultu,</l>
<l>Omnes ovantibus precamur id votis,</l>
<l>Praeesse REGINAE, simulque prodesse</l>
<l>Posse ELOQUENTIAE novum IMPERATOREM</l>
<l>Diu docendo te, diuque dicendo.</l>
</lg>
</div2>
<div2 id='KaST.04.25' n='25' type='poem'>
<pb id='s122' n='122'/>
<head>XXV. M. CHRISTOPHORO SCHULTZ, et Annae Martiniae Sponsis.</head>
<lg>
<l>MEnte comes, quamvis non corpore, debita vestris</l>
<l>Votapie taedis, Corcula bina, fero.</l>
<l>Haec calido dudum perrumpunt aethera nisu,</l>
<l>Ante DEI vestra prona salute thronum.</l>
<l>Nulla queat facilem discordia vellere lectum:</l>
<l>Amplecti mensam nausea nulla queat.</l>
<l>Floreat officium successu, firma vigore</l>
<l>Membra suo, censu crinia, prole domus.</l>
<l>Crescat ovans annis aetas, annique favore</l>
<l>Sortis, et hic usu perpetuante favor.</l>
<l>Plura tamen vestro thalamo si poscitis; ipsa</l>
<l>Si dare plura queunt sidera, plura precor.</l>
</lg>
</div2>
<div2 id='KaST.04.26' n='26' type='poem'>
<head>XXVI. ROTGERO zum Bergen / Virginitatis Anagrammata.</head>
<p>Parvi tamen, quamvis aliquanto serius, etiam in hoc, (quid enim denegarem tibi, Domine?) ut cui praesto esse tuis nuper Critica in palaestra conflictibus cogebar, officinam nunc quoque scribendorum Anagrammatum, iussu tuo ingrederer. Non diffiteor, Minerva huc paulo invita processi, nisi quod leniri asperitatem laboris ipsa iucunditate obsequii animadverti. Nam, ut dicam, quod res est, fastidii haud parum ista vel legentem, vel meditantem, fere incessit; sive ea ingenii mei indoles est; sive, quod nec veteris aevi, nec nostri, Poetis famam hinc venisse video. Et
<pb id='s123' n='123'/>
subibat ilico, isthuc cum accingerer, quid ille in Aprosito, Liberi patris insula, Fabricius noster, ad portam aulae Poeticae, vidisse in Pransu Parato se commemorat. Vicit tamen, ut dixi, lubido officii: et, quod mireris, etiam tarditatem prolixitate pensavi. Nam; qui unam, aut alteram forte metathesin vocis proposita debebam tibi, in quinquagesimam usque hunc ecce! Proteae mutavi formam; et ipsum tamen adhuc alias, aliasque insuper metamorphoses pollicitantem. Si vacat, excute quaeso mecum haec nugarum plaustra.</p>
<lg>
<l>REs haud digna viris tangi celebranda videtur,</l>
<l>Virginitas, niti qua mihi cura gravis.</l>
<l>Haec vini, Cererisque fugit succumbere gratis</l>
<l>Usibus, et signat clara tropaea Viri.</l>
<l>Ars vafra nescit eam viginti fallere technis;</l>
<l>Nec visit stygii limina nigra Dei.</l>
<l>Instar inoccidui iungi caelo expetit astri.</l>
<l>Non vigilat morem huc in gruis, actis? ita est.</l>
<l>Haec iugis sese tenet intra gaudia sortis,</l>
<l>Perpes et in risu divite tempus agit.</l>
<l>Qui colit hanc, Agni sit vir, sit Virgo pudici,</l>
<l>Cui comes astringi vi meliore velit.</l>
<l>Seu stagni veniat, seu mitis nomine rivi:</l>
<l>Nullius haec faculis aruit ignis aqua.</l>
<l>Haec fraudem fraudes suit insessoris in Argi;</l>
<l>Spemque igni alterius astrui amoris habet.</l>
<l>Attamen ingrati vis haec superanda decoris,</l>
<l>Ingruit unde minor denique fructus, ais?</l>
<l>Haud nego; si Virgo Virque huic sat non erit igni.</l>
<l>Instar enim rigidi segnibus illa iugi est.</l>
<pb id='s124' n='124'/>
<l>Et fuerant nati Spartae mollescere Virgis</l>
<l>Olim, non grati femineo sinui.</l>
<l>Sed vinces, ignita uris si spicula carnis,</l>
<l>Sollicitas arti iungis et usque preces.</l>
<l>Sin minus. ipse torum sinit, ast DEus, haud sine virga;</l>
<l>I gnati risu verbera dura leva.</l>
<l>Quod si culta rudis tingis, seris, obruis, arvi,</l>
<l>I tingas lecti vir genialis agrum.</l>
<l>Euge satin rigui spondes tibi foenora campi?</l>
<l>Si rigat hunc, uni foenora redde DEO.</l>
<l>Iuris erit, gnati spe blanda fallere carnem:</l>
<l>Est igni iratus nam Deus illicito.</l>
<l>Cur angis mentem, Triviae dum ritui obedis,</l>
<l>Uris et ignita lampade corpus iners?</l>
<l>Signa Puella vitri gerit: olim frangere vitrum</l>
<l>Hoc licet. I; signaque, resque, ruit.</l>
<l>Quo tauri perit, atque ferae, qo passeris ignis?</l>
<l>Nonne ratis iungi foederibus cupiunt?</l>
<l>Tu quoque naturae hoc ringi merito ordine vitas,</l>
<l>Et mage aves stringi Virgine, sicut avi.</l>
<l>Utque licet, stimulos irati corporis ungis;</l>
<l>Unguenti dulcis, sat, puto, Virgini erit.</l>
<l>Excoquet ardorem thalamus, vitra ceu coquit ignis:</l>
<l>Necgravis uxor erit, dum iuga mitis init.</l>
<l>Quin tibi vitis erit nirgraconspectior umbra.</l>
<l>Felix vita, umbris vita beata nigris!</l>
<l>Aut viti, aut granis velut oblectabere Poenis,</l>
<l>Haud tigris, haud vani causa timoris adest.</l>
<pb id='s125' n='125'/>
<l>Rivis ergo sinas tangi tam dulcibus agrum:</l>
<l>Gratius et Veneris nunc quoque foedus ini.</l>
</lg>
<p>Num Penthea tot in frusta discerptum a Maenadibus existimas, ut a me sacrosanctam Virginitatem? aut, quod in Aristarcho Didimus Hermannovillanus noster iocatur, saxorum iactu occupatu magis Deucaliona credes? Tota autem munerum spleneticorum hecatombe Democrito factam, si ineptiarum hoc tandem centone aliquis se fronticaperonum meorum oblectaverit, et, quod de obscuritate carminis, haud <gap desc='Greek word'/> obiectet mihi, invenisse se demum, vel mensore Syracusio laetior glorietur. Nimirum et nuper adeo Nereidum illa Borussicarum nomina, usurpata forte mihi, Psecas, Spioque, et illa decantatissima Crocale mea, sive melleam tu dixeris, sive succineam, aut, quod nomen vult, croceam, inscripta chartis, puellaeque febricitanti, amuleti instar, non laevo Apolline, porrecta et adhibitae a non nemine ferebantur. In quem vindictam quidem mihi acerbiorem vix suppetere ullam opiner, quam si Lynceo isti idem de Coniugio, vel, palmae spes ut sit amplior ei, de Matrimonio, quod de Virginitate ego, tentandum proponam. Et audeat, si vir est, palma stante in medio. Neque enim, quod apud Aristophanem Dicaeopolis, <gap desc='Greek words'/>. Sed, ne bile commotum me putes, in necessariis hominem habeo: et ex affectu singulari celebrandi poematia nostra dictum id reor. Quantum enim hoc, vel nomina singula meis ex libellis pro oraculis habere, aut alexipharmacis! Et Homeri sortes, ac Virgilii, nosti. <abbr expan='Vale'>V</abbr>.</p>
</div2>
<div2 id='KaST.04.27' n='27' type='poem'>
<pb id='s126' n='126'/>
<head>XXVII. Honori Natalitio VALENTINI THILONIS, Oratoris Regiomontani, cum Lauream simul corollam e morbo sospiti, creati nuper ab eodem, Octo Philos. Magistri offerremus.</head>
<lg>
<l>PUlcher Hydaspei lapidis face nexus, aut Iberi</l>
<l>Luxu metalli, nunc, Thalia, cesset;</l>
<l>Maeonis Assyrio quem pectine duxerit puella,</l>
<l>Serumque mollem liciis, et ostro.</l>
<l>Hunc aliunde sacro Sors inclita destinat recenti;</l>
<l>Stringerque pectus sanctiore nodo.</l>
<l>Te iuvet Aoniis decerpere, Diva, iam viretis</l>
<l>Apollinaris ramuli corollam;</l>
<l>Quam, nostrae lux prima Scholae, deco unicum Loquelae,</l>
<l>THILO recentem crinibus recingat.</l>
<l>Quid prodest, hilarem genialibus implicasse vinclis,</l>
<l>Qui vester ante totus, atque nostrer?</l>
<l>Haec potius circum Peneia texta dent capillos,</l>
<l>Micentque perpetim virente cultu.</l>
<l>Nempe virent iterum, medico simul annuente Phoebo,</l>
<l>Virent reducta membra valle leti:</l>
<l>Et sospes resalutat humum modo, torva quem sepulcri</l>
<l>Ibat remotum Parca nuper antro.</l>
<l>Iamque suus rediit cathedris honor, et choro Minervae,</l>
<l>Spondetque, datque dux honora serta.</l>
<l>Iam Regum festaresonat Schola laude, Principumque,</l>
<l>Augetque cultas SUADA dulcis <orig reg='artes'>arteis</orig>.</l>
<pb id='s127' n='127'/>
<l>Iam numero graviore PATRUM sacer ordo librat aequum,</l>
<l>Rigentque lege strictiore fasces.</l>
<l>O longo aetatis sic sidera flore Te coronent,</l>
<l>Auguste RHETOR, pulle Gratiarum,</l>
<l>Deliciumque Ducum! longis ita Vestra, nec caducis</l>
<l>Felicitas honoribus coruscet!</l>
<l>Difficilisque fuget sic fulmina turbulenta fati</l>
<l>Haec, quae comam tibi revincit, Arbor;</l>
<l>Pacificoque diu munimine, quicquid est acerbi</l>
<l>Livoris, aut mali insuper, triumphes!</l>
</lg>
</div2>
<div2 id='KaST.04.28' n='28' type='poem'>
<head>XXVIII. VINCENTIO FABRICIO, inclitae Reip, Gedanensis Syndico, Cum, ad Sereniss. Elect. Brand. eiusdem Reip. nomine verba facturus, Regiomontum inviseret.</head>
<lg>
<l>DUm triste nostros in iugulos rotat</l>
<l>Bellona ferrum, iamque acie rei</l>
<l>Omnes in ipsa stamus, ictu</l>
<l>Desuper accelerante caelo:</l>
<l>Pacata dudum quaerimus anxii,</l>
<l>Calente votis aethere, tempora.</l>
<l>Non cura Principem quieti,</l>
<l>Non Proceres onerosa tradit.</l>
<l>Grassans Polono limite, corripit</l>
<l>Trux flamma Prussos undique cardines,</l>
<pb id='s128' n='128'/>
<l>Telisque, telorumque cuncti</l>
<l>Turbine diriguere campi.</l>
<l>Et vestra iam nunc res agitur, puto,</l>
<l>Cives Gedani nobilis; et pavor</l>
<l>Vestras in oras serpit, aestu</l>
<l>Vistuleae glomeratus undae.</l>
<l>Quamquam pavori qui pateant, fides</l>
<l>Quos sancta dudum, quos sacra moenium</l>
<l>Consepta, et agger altus, et vis,</l>
<l>Consilii bene clausit acris?</l>
<l>Pars huius ingens, FABRICIUS Duci</l>
<l>Dum vestra nostro iussa renuntiat</l>
<l>Orator, et cauti coitis</l>
<l>Finitimae studio salutis:</l>
<l>Momenta vestri non monitus ego</l>
<l>Perconter, audax, aut calami procul</l>
<l>Arguta linquens, ad tubarum</l>
<l>Classica deveniam, sat aequus</l>
<l>Haud mente suasor. me fremitus tenet,</l>
<l>Et festa laeti gaudia Bregelae;</l>
<l>Me plausus, et celebriorum</l>
<l>Dulcis Anactoridum voluptas,</l>
<l>Assumpta tanti vultibus Hospitis,</l>
<l>Quem dulce quondam Belgicus Amstela</l>
<l>Fides retentantem cnaoras</l>
<l>Obstupuit, sociamque Leidam</l>
<l>Duxit stuporis. Non alio magis</l>
<l>Plausere Montes Hospite Regii;</l>
<pb id='s129' n='129'/>
<l>Divos faventes cuius omni</l>
<l>Caelitus expetiere coepto.</l>
<l>Felix, ourbis floscule patriae,</l>
<l>Nec non Senatus nobilecor tui,</l>
<l>Si, FABRICI, debere vestris</l>
<l>Se quoque Pax velit alma suasis!</l>
</lg>
</div2>
<div2 id='KaST.04.29' n='29' type='poem'>
<head>XXIX. IOHANNI COPENIO, Philos. Mag.</head>
<lg>
<l>IMmerito decus hoc aufers: Noncrescere debet</l>
<l>Laurea, donatur quae tibi, nobilitas.</l>
<l>Vox erat hydrigerae (vix dixero cuius) Erinnys,</l>
<l>Quae de Tartarei venerat aede Iovis;</l>
<l>Livor forte fuit. pulchram videt illa coronam,</l>
<l>Qua tibi, Copeni, cingit Apollo caput.</l>
<l>Dumque videt, sertum trux invidet, atque loquelam</l>
<l>Ad te praedicto rumpit acerba modo.</l>
<l>Quin potius (regerit Phoebi venerabile Numen,</l>
<l>Invertensstygiae livida verba Deae)</l>
<l>Nobilitas, tibi quae donatur, laurea debet</l>
<l>Crescere: Non aufers hoc decus immerito.</l>
<l>Dixit, et Aonidum turba plaudente Sororum,</l>
<l>Vinxit Apollineas fronde virente comas.</l>
<l>Invide, quid lives, Livor? Nihil efficis; ILLas,</l>
<l>Nonne VIDes, Ulres VIrUs habere tVUM?</l>
</lg>
</div2>
<div2 id='KaST.04.30' n='30' type='poem'>
<pb id='s130' n='130'/>
<head>XXX. STFPHANO GORLOVIO, Linguarum Orient. P. P. Viduo.</head>
<lg>
<l>ANnorum tenui curriculo, volens,</l>
<l>Iunctam, Diis sociam redde volentibus,</l>
<l>hebraeos apices pandere, GORLOVI,</l>
<l>Sollers Bregelidum choro;</l>
<l>Tot linguae locuples insuper in modos.</l>
<l>Punctum est, unde petit non numerabileis</l>
<l>Saeclorum cumulos, et patula vagam</l>
<l>Astrorum serie domum.</l>
<l>Huc omnes trahimur: sed ducis arduum</l>
<l>CHRISTI quotquot iter non fugimus sequi.</l>
<l>Ditis vasta manent atria ceteros,</l>
<l>Flammis dira perennibus.</l>
<l>Maestorum reputa schemata temporum.</l>
<l>Quid laeti superest, vivere cur velis?</l>
<l>Felix, quem patrio margine siderum</l>
<l>Mors velocior explicat.</l>
</lg>
</div2>
<div2 id='KaST.04.31' n='31' type='poem'>
<head>XXXI. IOHANNI Michel / Med. D. et CATHARINAE WOLDERIANAE, Sponsis.</head>
<lg>
<l>Utcumque telis, et fide Musica,</l>
<l>Et praestet herbis, Aonidum pater,</l>
<l>Apollo: cultores levare</l>
<l>Vulneribus minor est Amoris.</l>
<l>Langues amoenis, Sponse, furoribus,</l>
<l>Apollinari splendide Laurea</l>
<pb id='s131' n='131'/>
<l>Frustra: nec ars Phoebi iuvabit,</l>
<l>Nec mea carmina languentem.</l>
<l>disquire sucos, et myrothecia,</l>
<l>Fusumque totis aequor alembicis:</l>
<l>Langues, opemque languor almam</l>
<l>Poeoniae luperat medelae.</l>
<l>Non si Galeno docta Machaonis</l>
<l>Consulta iungas, aut Podalirii,</l>
<l>Celsive normas: e medullis</l>
<l>Flexanimes abiere morbi.</l>
<l>Una in salutem suppetit intimam</l>
<l>WOLDERIANI gemmula Nominis;</l>
<l>Obnoxium fovebit una</l>
<l>Idaliis CATHARILLA curis.</l>
<l>Haec Aesculapi, haec blanda Melampodis</l>
<l>Vicem facessit. nec medicam procul</l>
<l>Arcessat in rem virulenta</l>
<l>Pharmaca, Pergameasve dotes.</l>
<l>En, bina vultu sidera dulcibus</l>
<l>Ut sospitalem sola vibrent opem</l>
<l>Telis! ut en vocet querentem</l>
<l>Ambrosiae panacea frontis!</l>
<l>Submitte lauros hactenus inclitas,</l>
<l>Ineruditae Cypridos et parum</l>
<l>Myrti triumphent. Nomen hic iam</l>
<l>Dissimula, titulosque grandeis,</l>
<l>Et scita Phoebi, tiro Cupidinis.</l>
<l>Omnes ad unum nunc redeunt caput,</l>
<pb id='s132' n='132'/>
<l>Quas volvis, artes. <orig reg='Hic'>Heic</orig> novellae</l>
<l>Sis cape nunc documenta Musae,</l>
<l>Alterque Coas irroget artifex</l>
<l>Praescriptiones. Nostra sed, impigro</l>
<l>Foris, iubent dehinc beatam</l>
<l>Esse domi tibi vota curam.</l>
</lg>
</div2>
<div2 id='KaST.04.32' n='32' type='poem'>
<head>XXXII. AD ROTGERUM zum Bergen/ Cum strenae loco argenteum pro aureo mihi nummum donasset.</head>
<lg>
<l>NOster honos, pro more, Novi sollennibus Anni</l>
<l>Dum PARAMONTANUS munera amica legit,</l>
<l>Hesperii fulgor passim circumvolat auri,</l>
<l>Atque micans pretium creber Amicus habet,</l>
<l>Ad nostros ut forte ferax iit ordo penates,</l>
<l>Inclusasque tumens pagina prompsit opes:</l>
<l>Argentum interea donum sit caelibis, inquit:</l>
<l>Uxorem ducas, aurea dona dabo.</l>
<l>Sidera, perpetuis orbi dominantia flammis,</l>
<l>Tuque nitens rutilo desuper igne, Venus:</l>
<l>Euge, secuturi quid portant denique menses?</l>
<l>Dicite: quo tandem stant mea fata loco?</l>
<l>Setius innupti limen subit ecce metallum:</l>
<l>Nupta simul praesto est, aurea dona feram.</l>
<l>Ergo Cupidineos frustra cantavimus ignes,</l>
<pb id='s133' n='133'/>
<l>Et regni toties vim, Cytherea, tui?</l>
<l>Quicquid id est, num Sponsa venit, nescire fatemur:</l>
<l>Si veniat, fuerit aurea iure mihi.</l>
</lg>
</div2>
<div2 id='KaST.04.33' n='33' type='poem'>
<head>XXXIII. IOHANNI SANDIO, Secretario Electorali, secundum Sponso.</head>
<lg>
<l>SANDI, Pieridum dulce decus, tibi</l>
<l>Dudum nobilibus BEEGELA canticis</l>
<l>Exsultat, Latiam sive moves lyram,</l>
<l>Seu vernacula barbita:</l>
<l>Cur nostram thalamis sollicitas chelyn,</l>
<l>Quos festa repetis laetior oscine?</l>
<l>Tam doctis merito semovet auribus</l>
<l>Cantus illa gregarios.</l>
<l>PINDUM, digne, cita voce domesticum,</l>
<l>Et fontis dominas Pegasei Deas.</l>
<l>Faustis ipse torum condecoret modis</l>
<l>Turbae dux Clarius sacrae.</l>
<l>Si quid rauca tamen, si quid oloribus</l>
<l>Vox gratum teneris obstrepit anseris:</l>
<l>Felicem ferimus carmine SANDIUM;</l>
<l>Isthac coniuge SANDIUM;</l>
<l>Quae pellat vidui frigora lectuli</l>
<l>Sollers, inque novas pectora flammulas</l>
<l>Responsura animet, quas nisi flebiles</l>
<l>Non vincant faculis rogi.</l>
<l>Et iam verna calent undique praeviis,</l>
<pb id='s134' n='134'/>
<l>Quoquo aptes oculos, tempora amoribus;</l>
<l>Seu caelo videas alituum genus,</l>
<l>Seu terrae gravidae sinum.</l>
<l>Fas sit, Sponse, sequi. Respice blandulae</l>
<l>Dotes, chare Diis, respice comparis;</l>
<l>Annos, atque genas, et genus, et suo</l>
<l>Quaevis ordine munera.</l>
<l>Quid non, vel refugum, fortius alliget?</l>
<l>VOBIS ipse suas, qui praeit, imputat</l>
<l>Aether almus opes, et sobolem, et dies,</l>
<l>Hoc plectro vade, plusculos.</l>
</lg>
</div2>
<div2 id='KaST.04.34' n='34' type='poem'>
<head>XXXIV. MELCHIORI PFORTNER, Epitaphium.</head>
<lg>
<l>QUem sua Germano designat nomine Porta,</l>
<l>Pfortnerus iacet hic. Siste viator iter.</l>
<l>Quondam etiam tumulo rediit vox commoda functi.</l>
<l>Quid noster tumulo forte loquatur, habe.</l>
<l>Arcta mihi via, dicit, erat, qua, denique fausto</l>
<l>Arcta itidem patuit tramite porta poli.</l>
<l>Tu, ne vasta domus stygiae tibi porta patescat,</l>
<l>Mundi amplam tragico calle caveto viam.</l>
</lg>
</div2>
<div2 id='KaST.04.35' n='35' type='poem'>
<pb id='s135' n='135'/>
<head>XXXV. CHRISTOPHORO TINCTORIO, Med. D. et P. P. Archiatro Electorali, secundum Sponso.</head>
<lg>
<l>DIri Cometae filia concolor,</l>
<l>Caelestis irae torva pedissequa,</l>
<l>Lues acerba, quae Borussos</l>
<l>Heu! miserum populare fineis:</l>
<l>Hac luce saltem vim cohibe feram,</l>
<l>Dum lux medentum, PRINCIPIS addita,</l>
<l>TINCTORIUS, tutela vitae,</l>
<l>Idalios iterarit igneis.</l>
<l>Illum remisti carminibus sales,</l>
<l>Salusque dis, et nescia funerum</l>
<l>Lecto reducant coniugali</l>
<l>Gaudia. sat Superum severis</l>
<l>Datum flagellis. Hunc Veneres piae, et</l>
<l>Dulcis venustet voce Erato torum,</l>
<l>Auctorque Hymen. facessat istis,</l>
<l>Phoebe fave! Libitina sacris.</l>
<l>Sic Tauricanos inter, et abditos</l>
<l>Late Gelonos millecupla tibi</l>
<l>Saevire strage det repostis</l>
<l>Rex Superum celebrandus aris.</l>
</lg>
</div2>
<div2 id='KaST.04.36' n='36' type='poem'>
<pb id='s136' n='136'/>
<head>XXXVI. AD SIGISMUNDUM PICHLERUM, Mor. P. P. p. t. Decanum, Cum literae, quae Tubinga venerant, Vocatoriae tardius exhiberentur.</head>
<lg>
<l>DUdum nempe Borussicae,</l>
<l>Dux, PICHLERE, Sophum, nos Amaryllides</l>
<l>Fastu defugiunt novo,</l>
<l>Vel nectunt rigidas implacidae moras,</l>
<l>Fatis cuncta moventibus.</l>
<l>Iam nunc altera nos, altera, sic, viden'?</l>
<l>Ambit nupturiens, procul</l>
<l>Semoti spatiis excita cardinis,</l>
<l>Vultu DORILA nobili,</l>
<l>Omnem blanditiis exsuperans chorum,</l>
<l>Et magni face nominis.</l>
<l>Notus me, fateor, saucium habet decor,</l>
<l>Atque igneis alo mutuos.</l>
<l>Cautes insolitus non capiat nitor.</l>
<l>Cur tanti, rogo, vulneris</l>
<l>Damnas immerito carcere nuntios,</l>
<l>Nec promptos pateris loqui?</l>
<l>Excepit celebris quos ave non mala</l>
<l>Laeto Bregela margine,</l>
<l>Emensos vario Sole procul vias,</l>
<pb id='s137' n='137'/>
<l>Terrarumque volumina.</l>
<l>Orent heu! misera compede liberi,</l>
<l>Causam, luce refulgida,</l>
<l>Nec clausi tenebris deliteant, minus</l>
<l>Tanti supplicii, rei.</l>
<l>Quo quaeso reditus ore parent suos?</l>
<l>Quae nostro nota pectori</l>
<l>Deformis sedeat? Nam superos habet,</l>
<l>Hoc dicent, superos habet</l>
<l>Vatum cura, scio, nec stygios timent</l>
<l>Aeternum queruli lacus.</l>
<l>O blanda irrigui flumina Neccari!</l>
<l>O dulcis vade DORILAE,</l>
<l>Illustreis habitans qua posuit domos,</l>
<l>Tot circum viridariis,</l>
<l>Tot culti radians deliciis soli!</l>
<l>quae vultu simul entheo</l>
<l>Me formosa beet; sidereos simul</l>
<l>Amplexus merear, Diis</l>
<l>Ipsis, quid dubitem? protinus inserar.</l>
<l>quin ergo faciles iuvas</l>
<l>congressus, et agis, sic rogo, Pronubum?</l>
<l>Non fas sane, homo separet,</l>
<l>Quod certo superi foedere copulant.</l>
</lg>
</div2>
</div1>
<div1 id='KaST.05' n='5' type='book'>
<pb id='s138' n='138'/>
<head>CHRISTOPHORI CALDENBACHII HEROICORUM LIBER.</head>
<div2 id='KaST.05.01' n='1' type='poem'>
<head>I. HELICON BORUSSIACUS, Seu Gratulatio AD DANIELEM BECKERUM, Med. Lic. et P. P. Regium, et Electoralem Archiatrum, Cum, ipso Rectore Magnifico, honorumque Doctoralium participe, prima Superiorum Facultatum in Acad. Regiom. Promotio institueretur.</head>
<lg>
<l>ANtiquum suspende dehinc, MONS REGIE, nomen,</l>
<l>Et novus emineas HELICON, dum lauriger altas</l>
<l>Firmat Apollo tibi sedes, et Bregela toto</l>
<l>Permeslo fluit, inque alias cirrhaea corollas</l>
<l>Numina Pierios animant de vertice coetus.</l>
<l>Hactenus Othocaro laris incunabula prisci,</l>
<l>Et titulum debes: potuitque Bohemia genti</l>
<l>Externae posuisse domos, et regia mundo</l>
<l>Coepta celebrari memori; ne sola Quirini</l>
<l>Moenia, Cracoviique lares, et patria Nini,</l>
<l>Et tot Amyntiadae monumenta, tot oppida Brenni,</l>
<l>Seleucique suos referant per saecula reges,</l>
<pb id='s139' n='139'/>
<l>Atque ortus iactent tumidos. Hinc altera cunas</l>
<l>Extulit aura tuas orbi, poterasque recentem</l>
<l>In lucem rediisse cani, cum MARCHIO primos</l>
<l>Thymbraeo statuit cultus, interque Lycea</l>
<l>Coepisti laudata coli; nec abesse Polonus</l>
<l>Sarmatico dedit axe suas Regnator Athenas.</l>
<l>Tertia nunc numeras elementa, novique recurrunt</l>
<l>Natales, ubi Palladios GUILIELMUS honores</l>
<l>Instaurat, meritasque Fides, et dia Themista,</l>
<l>Hippocratesque refert, BECKERO vindice, lauros.</l>
<l rend='indent'>Heu potuit tantis acri Bellona flagello</l>
<l>Impediisse bonum spatiis, et propria diro</l>
<l>Cecropiae fremitu nocuerunt arma Minervae!</l>
<l>Ipsa Claro devota cohors Parnassia gratis</l>
<l>Culmina moliri doluit, frontique sacerdos</l>
<l>Peneium expetiit decus, Astraeaeque minister,</l>
<l>Et Coo sacra turba Deo. Vetat ille labores,</l>
<l>Cui premitur despectus honos. absolvimur ausis,</l>
<l>Praemia cum desunt. caruissent milite campi,</l>
<l>Nec Medos Argiva phalanx properasset in hostes,</l>
<l>Inclita si duram latuisset adorea frontem,</l>
<l>Nec plausus adsint studiis. conscendere muros,</l>
<l>Et Libycas intrare rates, irrumpere castra,</l>
<l>Nutantemque tuo tutari, Scipio, iussu</l>
<l>Indigenam, cessent Tiberini pectora Martis,</l>
<l>Ni Capitolinum quercus, aurumque coronet</l>
<l>Agrippam, Deciumque patrem. Quid Olympia luctae</l>
<l>Commemoret, si nescirent sua serta Milones,</l>
<pb id='s140' n='140'/>
<l>Herculeaeque cadant oleae? quem Pythia saltum</l>
<l>Mirentur; quos Elis equos, aut circus habenas</l>
<l>Ausonius? quis curriculo se comprobet Isthmi,</l>
<l>Aut liquida Nemeae sudet mirmillo palaestra,</l>
<l>Deliancosque rotet discos, et Delphica verset</l>
<l>Proelia: si veteres ignorent Thesea palmae,</l>
<l>Et pini vilescat apex, apioque vetentur</l>
<l>Tempora, nec tetrico riderent pulvere lauri?</l>
<l>Scilicet et muros Argi victoribus altos</l>
<l>Deiecere; viaque redux excepta corona</l>
<l>Nobiliore fuit. Non claris Roma triumphis</l>
<l>Neglexit stimulare duces; phialaque theatrum</l>
<l>Accendit Marathon. aurum tribuere Plataeae,</l>
<l>Actiacique vigor gladii. non marmora grande</l>
<l>Heroum siluere decus; non aera, nec arae,</l>
<l>Templaque; dequivesuo dixit Chilone sepulcrum:</l>
<l>Et totae Latiis urbes viguere brabeis.</l>
<l>Quin peregre meruit virtus insigne; nec hosti</l>
<l>Decessere suae statuae. non Coclite solum,</l>
<l>Splenduit, et positis Mavortia Roma Camillis:</l>
<l>Cessit et Annibali locus hic, et imagine Poena</l>
<l>Claruit Hesperiis invisum robur in oris.</l>
<l>Ipse deum tulit invicto molimine plausum</l>
<l>Alcmena satus, exactos cum mille labores</l>
<l>Muneribus colerent amplis, peplumque feroci</l>
<l>Porrigeret Pallas, validum thoraca Gradivus,</l>
<l>Et clavam; Neptunus equos, Tegeaticus ense,</l>
<l>Arcum Latoides; et mystica sacra profano</l>
<l>Panderet alma Ceres; ut quo se Gloria iure</l>
<pb id='s141' n='141'/>
<l>Vindicet, ex ipsis fas esset noscere Divis.</l>
<l>At capiat Daphnaea feris gladiator arenis</l>
<l>Texta, nec his vigeat Phoebus? Pimplamque triumphet</l>
<l>Sithonius? nec lucta cati firmetur honesti,</l>
<l>Muneribus spoliata suis? Ut commoda vincunt,</l>
<l>Sic titulos decet Ardalidum. feliciter ense,</l>
<l>Non calamo careat; signisque minacibus orbis,</l>
<l>Non Cadmi tacitis. Hinc non minus amplatropaea,</l>
<l>Quam gladiis, fulsere libris. Philopoemena Graii</l>
<l>Si statuis coluere suis; nec iniqua Camillus</l>
<l>Aera tulit, Paulique truces: et Zeno frequenti</l>
<l>doctior emicuit vultu; linguaque Berosus</l>
<l>Mopsonias traxit caveas; aurique perennis</l>
<l>Ore Leontinus nituit. non Romula texit</l>
<l>Pyramis Orbilium. tulit hic simulacra verendus</l>
<l>Pythagoras, sapiensque Solon, miseraeque Sionis</l>
<l>Buccina Iosephus, Non te Colophonia signa,</l>
<l>Grandis Homere; nec artifici sua Mantua vatem</l>
<l>Occulit effigie; bustisque superstes in aere</l>
<l>Ascra fuit. non ipse torum Nasonis honore</l>
<l>Sarmata privavit, mitemque ferocia vultum</l>
<l>Induit, et dulces coluit post funera cantus.</l>
<l rend='indent'>Poscit adhuc laudem Studium: nec poscere frustra,</l>
<l>Tu facis, augusto Brennorum crete, GEORGI,</l>
<l>Sanguine, Caesarea Septemvir splendide virga,</l>
<l>Marchiaci Dux ample soli. Te culmina nostri</l>
<l>Auspice consurgunt Heliconis, et inclita iactant</l>
<l>Pondera Castalides, aliamque sub axe Bootes</l>
<pb id='s142' n='142'/>
<l>Arctoo stupet Aoniam. Tibi Prussicus arctos</l>
<l>Hactenus expandit fasces, et praemia librat</l>
<l>Cynthius, ornatoque tument subsellia coetu.</l>
<l>Tu raucos inter lituos, et tristia belli</l>
<l>Murmura, Pegasei curas fulcimina regni</l>
<l>Mitis, et extorres alibi meliore tueris</l>
<l>Sede Deas. nec magnificos impendere sumptus</l>
<l>Abnuis, ut veteres illustrent pulpita pompae,</l>
<l>Et doctum splendescat opus, cathedramque tiarae</l>
<l>Irradient, et dignalibros, gemmasque, sacroque</l>
<l>Reddita complexu maiestas oscula cingat,</l>
<l>Gratuitaeque serantur opes. Si crebra Cimonis</l>
<l>Tecta per egrinum fovere; laremque Latini</l>
<l>Craecia Luculli prytanei nobilis instar</l>
<l>Cepit; et augustum potuit concedere Medo</l>
<l>Phythius hospitium: tu profuga Numina passim</l>
<l>Colligis, et facili donas cultuque, domoque.</l>
<l>si Nabathaea piis importat largior aris</l>
<l>Tura Philippiades; et cinnama tota Neroni</l>
<l>Poppeae fumant feretro, quae decolor anno</l>
<l>India, vel dites Arabum depromere saltus</l>
<l>Sufficiant: nostris adoles sua tura duabus,</l>
<l>Et meliore sacris adytis incedis acerra.</l>
<l>Ehibitis varium populi meruere favorem</l>
<l>Romulidae ludis proceres; primaeque Catoni</l>
<l>Debentur circis oleae. mox Sylla madentes</l>
<l>Intulit athletas caveae; vastoque Metellus</l>
<l>Infremuit barro. nec rhinocerote theatrum</l>
<pb id='s143' n='143'/>
<l>Pompeius variare fugit; Tyriasque biremes</l>
<l>Naumachia Caesar committit; et histrio densus</l>
<l>Augusti crepuit studio. tibi clarior actum</l>
<l>Sistit scena, nec immanes damnosa profundunt</l>
<l>Amphitheatra globos: ipsum tua munera Pindum,</l>
<l>Et docto solide exsultantes pulvere turbas</l>
<l>Pelliciunt, stipatque decens pia iura voluptas</l>
<l>Scilicet et regum facilis clementia fovit</l>
<l>Addictas Musis operas. in sera canentur</l>
<l>Saecula Niliacae Ptolemaeo rege Camenae,</l>
<l>Et Magni pensata Rhodo, cathedrisque talenta</l>
<l>Cecropiis. vivit pretioso Daphnide Scaurus,</l>
<l>Quadrigisque suum vectans Dionysius albis</l>
<l>Philosophum. non ulla tuos, Auguste, Poetas</l>
<l>Obtundet veniens aetas, transscriptaque seris</l>
<l>Nomina temporibus. Quis claros edere structis</l>
<l>Ausit Atheneis Dominos? quod Apostata multa</l>
<l>Labe luit, Constantini, Carolique perenni</l>
<l>Lucrantur titulo. Non te Casimiria saeclo</l>
<l>Non canit, Hed weigis, Pragaeque, sed amplior olim,</l>
<l>Fama. suos celebrat Fridericos Albis, et alma</l>
<l>Lipsia; dumque ruet liquidis in rura Maeandris</l>
<l>Spumeus, assiduasque interluet Odera pinos,</l>
<l>Inclita praelustris IOACHIMI bulliet orsa,</l>
<l>Et plenis vehet elogiis. His ingere nomen</l>
<l>Et titulos, Dux magne, tuos, aevique sequentis</l>
<l>Grata perennanti spera praeconia laude.</l>
<l>Quin tuus hic, cui tanta novis nunc nomina surgumt</l>
<pb id='s144' n='144'/>
<l>Aufpiciis, Mons regali de culmine dictus,</l>
<l>Antiquae nobis repetens proverbia Romae,</l>
<l>Te Marium sibi porro suum celebrabit et urbi</l>
<l>Tertius auctor eris; postquam ponente, secundum,</l>
<l>Pieriae sedis fundamina prima, Camillum</l>
<l>Gratus in Alberto coluit; primusque Quirini</l>
<l>Conditor exaequat famam: fastisque loquetur</l>
<l>Perpetuis illustre decus, nec iniqua sileri</l>
<l>Dotibus obtentos Clariis patiertur honores.</l>
<l rend='indent'>Quid memores vanis ardent conatib0 annos</l>
<l>Terrarum domini? cur vastum sceptra per orbem</l>
<l>Prodere Pella ruit, non uno laeta? ferisque</l>
<l>Molibus astra petit Memphis, quas filia stupris</l>
<l>perficiat, Rhodopeque suis ingloria cenis</l>
<l>Tentet, et aeterno pateant insana pudore</l>
<l>Monstra, situque diem pascant? cur moenia fingit</l>
<l>Annus? agitque vias fastus? figitque colossos?</l>
<l>Pomposaeque calent thermae? nec porticus una</l>
<l>Sufficit? et dubius labyrinthum vellicat error?</l>
<l>Quid varii surgunt tumida testudine postes?</l>
<l>Aut ingens struitur fanum, vivique Deorum</l>
<l>Invehimur soliis? cur mundus luditur ipse?</l>
<l>Totque dolos stupet Euphrates? et Iberica Calpe</l>
<l>Immensae assurgit Thetidi? cur aere pendent</l>
<l>Audaces horti? ruptoque vehuntur Oronte</l>
<l>Ecbatanis undae? nec fossa simplice repit</l>
<l>Isthmus, et elusos toties exsibilat ausus?</l>
<l>Scilicet omne rapit senium, caecosve labores</l>
<pb id='s145' n='145'/>
<l>Error habet, nec digna trahunt encomia curae.</l>
<l>At meritis mactare chorum titulisque, datisque,</l>
<l>Aonium, placidosque bonis optasse penates</l>
<l>Artibus, ut firmo constet munimine mundus:</l>
<l>Hoc celsos decorat reges, Hermique recoctas</l>
<l>Vincit opes, Lachesinque domat; nec trita sepulcri</l>
<l>Fama triumphatos emancipat aggere manes.</l>
<l rend='indent'>At tu, cui deco ris tamti nova symbola surgumt,</l>
<l>Regie Mons, Helicon iam noster, plaude, datisque</l>
<l>Utere post felix titulis. Boeotia prisco</l>
<l>Colle iacet, nec vena ruit Permessidos undae</l>
<l>Amplius, et veteri siluerunt Numina cantu.</l>
<l>Ipsa Medusaei fontis, nota cana caballi,</l>
<l>Aruit ora, nec antiquo plus commodat ictu</l>
<l>Bellerophon: queriturque sitim, nec torrida largo</l>
<l>Guttura placari, potator Hyantius, imbre;</l>
<l>Destituitque liquor vates. eademque Cythaeron</l>
<l>Fata gemit. silet Ascra; suumque perhorruit orbem</l>
<l>Incola Thespiacus. nescit Phocaea priores</l>
<l>Cirrha Deas. inhonora dolet fastigia Pindus,</l>
<l>Pimplaque, Libethrusque; nec almos cantat amores</l>
<l>Pieriis Erato clivis. inamoena bicollis</l>
<l>Culmina Parnassi squalent, solitaeque choreae</l>
<l>Castalii liquido cessarunt margine rivi.</l>
<l>Quin Patarae, Delique tacent oracula, nullas</l>
<l>Servatura vices; Delphosque reliquit Apollo,</l>
<l>Et Claron, et Tenedon, nec culto praeside claret</l>
<l>Smynthia, Grynaeumve nemus, delubraque Thymbrae,</l>
<pb id='s146' n='146'/>
<l>Neglectusque suo custos Soracte recessit.</l>
<l>Quas agitant humana rotas! Et nobile Graiis</l>
<l>Musaeum cecidit; nec Stoa, nec acre Lyceum,</l>
<l>Aut saltus, Academe, tui, serumque Lacydis</l>
<l>Gymnasium, Cynicique lares, antiqua tuentur</l>
<l>Nomina. conticuit Miletus, Eretria, Memphis,</l>
<l>Et Babylon, Tarsusque, Rhodosque, nec Itala Sire</l>
<l>Ulterius tenet Aeolidas. Tibi prisca resedit</l>
<l>Barbaries, et plena foro, templisque, scholisque,</l>
<l>Gratia devictas pergit proscribere sordes.</l>
<l>Cesset abhinc iactare sui Dictaeus alumni</l>
<l>Ludicra, Cylleneque sui; Dodona loquaces</l>
<l>Celet aves, Erycemque Venus. non Ismara camtus,</l>
<l>Aut Rhodope, memoretveteres, et nomina centum</l>
<l>Taurus, Atlasque polum. non tantis Pelion ausis,</l>
<l>Ossaque, totque ducum gestis et strage celebres</l>
<l>Thermopylae tumeant. amplae sua Gargaramesses</l>
<l>Despiciant, et Hymettus apes, uvas que Falernus,</l>
<l>Hyblathymum, Libanus cedros, et Taygeta apros.</l>
<l>Non venas Pangaea suas, aurique metalla</l>
<l>Vermius, aut Poenis exposta fluenta Pyrene</l>
<l>Concelebret. si Dinocratis pareret ad artem</l>
<l>Velificatus Athos, tibi cederet, altaque posses</l>
<l>Culmina prolatos inter sustollere colles.</l>
<l rend='indent'>Tuque Machaoniis opifex illustrior herbis,</l>
<l>Cui Pietas, et honora Themis, non cognita Prussis</l>
<l>Ante, triumphalis sociat sollennia lauri,</l>
<l>Suspice, Phoebe, Virum, quo praeside prima locamtur</l>
<pb id='s147' n='147'/>
<l>Fundamenta novi decoris, nec munera differ,</l>
<l><reg orig='Queis'>Quis</reg> sua conspicui solentur pondera fasces.</l>
<l>Prima ferat teneram capiti donaria frondem,</l>
<l>Et nitidus fulgescat apex post inclita tantis</l>
<l>Purpura principiis venturo clareat aevo,</l>
<l>Aeternisque micent BECKERI nomina fastis.</l>
</lg>
</div2>
<div2 id='KaST.05.02' n='2' type='poem'>
<head>II HELIADES BALTHICAE, Seu Carmen lugubre, In funere Serenissimi ac Potentissimi Principis et Domini, DN. GEORGII WILHELMI, MARCHIONIS Brandenburgici, S. R. I. Archicamerarii, et Electoris etc. Regiomonti Borussorum honorificentissime ducto.</head>
<lg>
<l>HEroi studium luctus, et cura doloris,</l>
<l>Summa petit non una tuos GVILIELME GEORGI,</l>
<l>Hactenus edixit cineres, et vulnera leti,</l>
<l>Tristitiae facies. Ut, Phoebi lumine dempto,</l>
<l>Confestim nox atra subit, densique perhorret</l>
<l>Terrarum moles tenebris: indiximus urbi,</l>
<pb id='s148' n='148'/>
<l>Pectoribusque tuo squalentes undique vultus,</l>
<l>Maeroremque obitu. tecum ferale cadaver</l>
<l>Exstitimus. tibitempla suum posuere decorem;</l>
<l>Tectatibi, populusque suum. tetinnula flerunt</l>
<l>Aera; tibi maestum cein it per compita vulgi</l>
<l>Melpomene. te docta chelys, citharaeque lyraeque,</l>
<l>Et grandes siluere tubae. tibi tristis amatum</l>
<l>Intravit sponsus thalamum. te vilior aula,</l>
<l>Et furvus doluit paries, pullataque turba,</l>
<l>Et mixtae sordes trabeis. Nunc omnis in altum</l>
<l>Erumpit vis maestitiae, vicosque, virosque,</l>
<l>Supremi complent gemitus, et lugubris horror;</l>
<l>Dum marmorfatale subis, et amabile condit</l>
<l>Prussia depositum; dum summa Bregelis eheu!</l>
<l>Te mactat Libitina fide, clarique facessit</l>
<l>Funeris officium. cedunt tibi corda sepulcris</l>
<l>Quotquothabes intenta tuo; totisque genarum</l>
<l>Fluminibus perfunditamor, quos solvit, honores</l>
<l>Sic, ubi Threiciis coeunt Aquilonibusimbres,</l>
<l>Diluvium metuente solo, prius omne serenum</l>
<l>Aethere diripitur, piceaque reconditus umbra</l>
<l>Sol fugit; ambiguo terrentur murmure campi,</l>
<l>Diffusique micant flammis brevioribus ignes,</l>
<l>Et guttis ludunt Zephyri: tum cuncta procellis</l>
<l>Exuitur nubes, et vasti fulminis irae,</l>
<l>Fulguraque, et rabidi pugnis ingentibus Euri</l>
<l>Exanimant urbesque vagas, agrosque silentes,</l>
<l>Editur immensi moles glomerata per auras</l>
<pb id='s149' n='149'/>
<l>Fluminis, et longo succrescunt aequore fossae.</l>
<l>Iamque Ceres, et Flora suis Neptunia late</l>
<l>Iura dolent regnis; sociantur Oreades imo</l>
<l>Naiadum: metuatque novam super orbe ruinam</l>
<l>Deucalion, aliaque velit se tollere cymba.</l>
<l rend='indent'>Fallor? an Eridani ripas liquere sorores</l>
<l>Populeae, oblitaeque suum Phaetonta, sub Arcto</l>
<l>Se nostris sociant lacrimis, et munera maesta</l>
<l>PRINCIPIS accumulant tumulo? Non sola cadente</l>
<l>Deplorat plebs orba Ducem. quodcumque tumeur,</l>
<l>Illustres parat exsequias, et iusta dolendo</l>
<l>Perficit. it Procerum funebri percita planctu</l>
<l>Concio, letiferum Parcae conquesta furorem,</l>
<l>Praecisamque fidem Domini. quos ante, paternos</l>
<l>Inclitus extremo veneratus munere manes,</l>
<l>Haec tantum nollet FRIDERICUS munera, tanti</l>
<l>Sola manens medicina mali, fulcrumque doloris.</l>
<l>Pone trahunt maesti indigno vestigia gressu</l>
<l>Imperio, sceptrique cohors appulsa Poloni</l>
<l>Cardine, districtuque Gothum Cimbrumque vetustis</l>
<l>Sedibus; et creber cognati sanguinis hospes:</l>
<l>Exstinctis querula dicturi voce supremum</l>
<l>Nostri DELICIIS MUNDI Salveque, Valeque.</l>
<l>Inde prehendentum dictisque manuque levatus,</l>
<l>Femineus tendit nimbus, Dominaeque potentes</l>
<l>Marchiados, Nemetumque plagae; generique, virique,</l>
<l>Et patris elanguent gemitu. glomeratur iniqua</l>
<l>Sindone tecta genas, maestisque verenda querelis,</l>
<pb id='s150' n='150'/>
<l>Tota Gynaecei praelustris turba, feramque,</l>
<l>Qua tegitur, longo stringentes syrmate terram,</l>
<l>Praeveniunt Spattae iussus, et sponte celebrant</l>
<l>Principis omnigeno crudelia funera luctu.</l>
<l>Omnes anticipat funesto teter amictu,</l>
<l>Pulvere desudans scholico, verique minister</l>
<l>Ordo DEI, lessumque praeit, quem praefica dirum</l>
<l>Non magis Ausonias efflevit prisca per urbes;</l>
<l>Aut Argiva suo devincat naenia questu.</l>
<l>Nec patrii desunt fulcimina clara Lycei</l>
<l>Tristibus inferiis gemitu: raptumque queruntur</l>
<l>Muneribus facilem Musae, vultuque benignum.</l>
<l>Fundit Anactoreo se nubes maxima Pindo,</l>
<l>Et Clariae grex almus aquae, damnumque vigoris</l>
<l>Sentit Hyantaei, contestaturque dolendo.</l>
<l>Quis memoret lamenta sacri, luctumque Senatus,</l>
<l>Eloquio verbisque potens; altumque dolorem</l>
<l>Tristis Areopagi? quis fixum pectore vulnus,</l>
<l>Exsequias missi quovis de climate, coetus,</l>
<l>Ducere Prussiacas, et gnavi solvere tantum</l>
<l>Officium populi? Talem redimita coronis,</l>
<l>Et, niveas olim vestes insignis, Aratum</l>
<l>Deflevit Sicyon; tales in funere priscus</l>
<l>Timoleon habuit Syracusas. iste favillam</l>
<l>Aemilii mactavit honor, clarique Metelli.</l>
<l>Non alium flammis Augusti Dardana cultum</l>
<l>Roma tulit, magnique ornavit no minis umbram.</l>
<l>Nempe obitus Natura iubet lugere Potentum,</l>
<pb id='s151' n='151'/>
<l>Et studio potiore queri. Nilotica regna,</l>
<l>Et Graii veteres, tanto molimine regum</l>
<l>Non frustra planxere neces, cum foedior ora</l>
<l>Spargeret illuvies, nudataque pectora crebri</l>
<l>Impeterent ictus, et culpae lautior omnis</l>
<l>Cenaforet. Sceptro viduato, Persa nefastos,</l>
<l>Igne quoque exstincto, vidit sibi currere Soles.</l>
<l>Quis Lacedaemonii referat sollemnia busti,</l>
<l>Et solitos populis ad regum funera luctus?</l>
<l>Scilicet omne fuit decori tum dedecus; omne</l>
<l>Triste pium: tonsique viri, tonsique caballi,</l>
<l>Deiectique lares, violata sacraria saxis,</l>
<l>Expositi partus, eversae sedibus arae,</l>
<l>Dirutaque e celsis sunt propugnacula muris.</l>
<l rend='indent'>Sed Dominum devota parum est, cum pectora plangunt.</l>
<l>Iam terras quoque maeror habet, caelumque, ferasque,</l>
<l>Et saevi Martis galeas, rigidasque bipennes.</l>
<l>Hic cultus monumenta sui, quo vita vigebat,</l>
<l>Continuat tumulo. veniunt ad busta feroces</l>
<l>Inclita cornipedes, mediique per agmina, solvunt</l>
<l>Exsequias. at non. quales Germania nuper</l>
<l>Vidit in hostiles Domino contendere turmas,</l>
<l>Aut rapidum quondam doctus sinuarat in orbem;</l>
<l>Immites animis, auroque, iubisque nitentes:</l>
<l>Sed freno faciles, et pullis corpora tecti</l>
<l>Induviis: certoque volunt mansuescere luctu.</l>
<l>Hi longae trabeata vehunt insignia gentis,</l>
<pb id='s152' n='152'/>
<l>Et servos atavis populos. erecta decenti</l>
<l>Sceptra micant auro, lgryphesque, trucesque leones,</l>
<l>Et variae formis aquilae, rutilaeque coronae</l>
<l>Verticibus, mixtique suo super aere colores.</l>
<l>Partem fama sibi Brenni, sibi Prussia partem,</l>
<l>Iuliacumque vetus tribuit. sua Clivia iustis</l>
<l>Signa dat, et Montes queruli. Pomerania luctum</l>
<l>Hic loquitur funesta suum, placidusque dolendo</l>
<l>Vandalus, et pigro circumflua Rugia Baltheo:</l>
<l>Nec maestam se Crosna silet. Stant agmina belli,</l>
<l>Elato defixa Duci: pars gressibus haeret</l>
<l>Sandapilae. quae quisque sibi circumdedit arma</l>
<l>Bellipotens, depressit humi, velut orba, Magistro</l>
<l>Contumulanda suo. terras hastilia, tela,</l>
<l>Signa, petunt; atrox quasi detestantia caelum,</l>
<l>Crudelesque Deos, et nescia Numina flecti.</l>
<l>Ipse praeest feretro, virga, cinctuque Gabino</l>
<l>Splendidus, et patriam simulans inducere pubem.</l>
<l>Instructam credas aciem, ni tristia passim</l>
<l>Argumenta micent, socii facunda doloris.</l>
<l>Haec Graios ad busta Duces deduxit imago;</l>
<l>Haec Latios. sic exanimum sua purpura corpus,</l>
<l>Sic toga condecuit; sic tegmina parta triumphis,</l>
<l>Tarpeique Iovis tunicae; sic arma, secures,</l>
<l>Praemiaque, et partas hostili sanguine praedas,</l>
<l>Et gesti, veterum quae mos sanxisset, honoris</l>
<l>Symbola, feralis vidit sibi praevia lectus.</l>
<l>Sic et conspicuas maiorum stemmate ceras,</l>
<pb id='s153' n='153'/>
<l>Et clarae simulacra domus, vultusque propinquos</l>
<l>Exhibuit Libitina: suique in funere Drusi</l>
<l>Appiacos longe proavos, ipsumque Quirinum,</l>
<l>Et reges Albae veteris, Phrygiique parentes,</l>
<l>Proximus Augusto, Caesar produxit Iuli.</l>
<l>Hoc habitu sua Ductorem plebs bellica tristi</l>
<l>Extulit officio, vertitque nitentia signa;</l>
<l>Nec phaleris insignis equus, nec tegmine miles</l>
<l>Fulsit, et incultis decessit splendor ab armis.</l>
<l rend='indent'>Ipse sui noster fastigia verticis odit</l>
<l>Mons hic, quem colimus, totumque a sedibus imis</l>
<l>Se movet, et patulo quaerit subsidere clivo,</l>
<l>Dum terrae praelustre Caput, culmenque Borussum</l>
<l>Sternitur, et fatis angustae cogitur urnae.</l>
<l>Languet, et insolitas admittit Regia sordes</l>
<l>Arx, vetus Othocari nomen, dum concidit uni</l>
<l>Omne decus decori: seque ipsam sustinet aegre,</l>
<l>Dum patriae late munimina certa salutis</l>
<l>Debilitata ruunt, et languor membra supremus</l>
<l>Occupat. augustum laquearia celsa metalllum,</l>
<l>Et camerae exsecrantur ebur. sine mole columnae,</l>
<l>Et sine luce, labant. totum penetrale profundum</l>
<l>Horret, et assiduos fugerunt atria cultus:</l>
<l>Dum vigor in feretro patriae, cum PRINCIPE noster</l>
<l>Exportatur honos, unisque in viribus, omnes</l>
<l>Torpemus; nitidosque evastat Parca penates.</l>
<l>Qua fertur, plorant plateae, murique, domusque,</l>
<l>Etfora, cum portis. lacrimantur strata viarum,</l>
<pb id='s154' n='154'/>
<l>Et pontes tabent gemitu. quae tota triumphis</l>
<l>Nuper, et aetherio resonabant compita plausu,</l>
<l>Nunc luctu riguere suo; nunc undique diris</l>
<l>Lamentis reboant, atque horrisono ululatu.</l>
<l>Quemque super vehitur, maestis percellitur ipse</l>
<l>Vocibus, ingeminatque DUCEM, iungitque querelas</l>
<l>Udus, et in proprias liquescit Bregela lymphas.</l>
<l>Sacra sed antiquis delubra dicata Cathedris,</l>
<l>Cnipaviaeque foci virides, et docta Tonantis</l>
<l>Limina, postrema Dominum clausura quiete,</l>
<l>Inprimis funesta rigent, atque undique maestum</l>
<l>Illacrymant, vix iam sibi suffectura dolendo!</l>
<l>Dumque sua sibi sorte favent, non nescia gramdis</l>
<l>Depositi: tamen atra pavent, obscuraque tantis</l>
<l>Questubus, aeternis inscribunt tempora fastis,</l>
<l>Quae Patriae dant iusta Patri. tenet undique terras</l>
<l>Conscius interea plangor, sociumque dolorem</l>
<l>Fama per innumeras late circumvehit urbes.</l>
<l>In lacrimas, Dux celse, tuas it flumine largo</l>
<l>Vistula, Danubiusque potemps. tibi turbat amoenas</l>
<l>Rhenus et Albis aquas. te Sequana longus,</l>
<l>Te Tamesis, Vahalisque dolent. te Nicer ademptum,</l>
<l>Te Viadrus, Brennique tuis illapsus Havela</l>
<l>Moenibus, et Veterum qui Mausolea tuorum</l>
<l>Aspicit, irriguo Suevus deplangit amore.</l>
<l rend='indent'>Hic tamen, hic merito lugentes flumina campos</l>
<l>Uberiora rigant, omnemque Borussicus angor</l>
<l>Exsuperat, qua tanta suis latet urna tenbris:</l>
<pb id='s155' n='155'/>
<l>Et veterum monumenta Ducum, priscosque dolores,</l>
<l>Albertumque domos tacitas, nova causa recludit,</l>
<l>Et nova maestitiae facies. hac tangitur urus</l>
<l>Terribilis, dirusque bison; hac bubalus atrox,</l>
<l>Et rapidus mitescit aper: nec murmure tristi</l>
<l>Indeploratos patitur concedere manes</l>
<l>Urfus, et Arctoae si quid trux porro Dianae est.</l>
<l>Hanc volucrum vernis querimonia blanda fatetur</l>
<l>Arboribus. non ulla tibi Philomela mariti</l>
<l>Furta, nec ulla tibi ploratur, Bistonis ales,</l>
<l>Impietas. nostrae ploratis funera terrae,</l>
<l>Et mortis commune malum. quem nupera brumae,</l>
<l>Alcyone, tibi questa fuere silentia, Ceyx</l>
<l>PRINCEPS noster erat. Quo nostros ipse dolores</l>
<l>Hactenus exaequet vultu, pius haesitat aether:</l>
<l>Et modo continuis gelidus tepet imbribus annus,</l>
<l>In maestas quasi pronus aquas: modo frigore mumdum</l>
<l>Asperat immodico, frigus letale GEORGI</l>
<l>Assimulans. Huic nostra suis electra fluentis</l>
<l>Explicat uberiora Thetis, pinguesque liquores,</l>
<l>Et testes fati lacrimas, roresque beatos,</l>
<l>Balthica munifici pellunt ad littora Cauri,</l>
<l>Et gravior fortes ditat captura Sudavos.</l>
<l rend='indent'>Cur certant, elementa rei, causasque latentes</l>
<l>Corporis, et primos ortus, perquirere tanto</l>
<l>Naturae mystae studio; rerumque peritos</l>
<l>Lis diuturna tenet: pinine, cedrine, feraeve</l>
<pb id='s156' n='156'/>
<l>Lynces, aut Meleagris avis, vel grandia cete,</l>
<l>Aut radii, Sol celse, tui, terraeve profunda,</l>
<l>Aut spumans alto Oceanus rem trudatin auras:</l>
<l>Succinaque immensum late vectanda per orbem</l>
<l>Fundat Iber, vanusve Ligur, tumidusve procellis</l>
<l>Adria, Syriacive sinus, aut turifer Indus?</l>
<l>Funra Sambiacos dum Brandenburgica luctus</l>
<l>Undique congeminamt: etiam sua munera confert</l>
<l>Balthis, et Heliadum fas est agnoscere luctum,</l>
<l>Et mites tumulo lacrimas, liquidosque dolores;</l>
<l>Nec tantae pietatis opus siluisse iuvabit;</l>
<l>Seu flendo prodesse volunt; seu, munere gratae,</l>
<l>Succineam claro intendumt pro marmore tumbam.</l>
</lg>
</div2>
<div2 id='KaST.05.03' n='3' type='poem'>
<head>III. DAPHNE, Ad V. Cl. SIMONEM DACHIUM, Prof. Poes. P. cum Phil. Magister crearetur.</head>
<lg>
<l>TUque mihi, redimite nova cata tempora lauro,</l>
<l>Clare Dachi, memorandus ades. te concino, Daphnen</l>
<l>Dum cano, dilaudantque meae tua praemia fromdes.</l>
<l>Si meritum tandem vacuis insigne capillis</l>
<l>Nectis, et Aonio celebras de colle triumphos,</l>
<l>Herculeo grandes aditu, tua suspice dona,</l>
<l>Phoebeosque sagax mecum venerare furores.</l>
<l>Quem fugit antiquo volucer Peneidos igne</l>
<pb id='s157' n='157'/>
<l>Delius, et tardos damnans in cortice gressus?</l>
<l>Quaeque suo latuit sub cortice fabula quondam,</l>
<l>Iam fatuam demulcet anum; iam Thestylis addit</l>
<l>Lenimenta colis, Nisaeque lacessit amores,</l>
<l>Et sapuit vulgo. Nimis heu! patuere cothurni</l>
<l>Cecropii, Latiique sales, et mystica vatum</l>
<l>Sacra. quis Icarios ausus, aut funera Thisbes,</l>
<l>Narcissique facem nescit? quin ipsa Deorum</l>
<l>Prostituit secreta dies, et Martia furta,</l>
<l>Vulcanique probrum, qualique Proserpina raptu</l>
<l>Cesserit, Hermetisque dolos, et mille Tonantis</l>
<l>Vela Panomphaei, nulli noscenda profano.</l>
<l>Hinc sua Maeoniam lacerant opprobria gentem:</l>
<l>Et carpunt, quod non capiunt: audetq: Poetas</l>
<l>Urbe fugare Plato. Qua post oracula Sphinge</l>
<l>Stabunt Ardalidum? sternetque reciproca Davos</l>
<l>Poena rudes? aut Isiacis aenigmata signis</l>
<l>Nostra ruant iterum, solique patescere possint</l>
<l>Oedipodi; ne dente Theon bona tecta maligno</l>
<l>Rodat, et Aeaeos exerceat unio porcos.</l>
<l>Quid rigidi, ieiune, putas, ubi Cynthius ardet,</l>
<l>Et cepit sua forma Deum? quasi Protea nolit</l>
<l>Fabula, nec priscus Phoebeia corda Cupido</l>
<l>Verset adhuc, eademque iuvet mutatio Nympham.</l>
<l>Sic et Apollineis stratum Pythona sagittis,</l>
<l>Cyclopumque neces capis? aut Amphrysia fata?</l>
<l>Tyndaridaeque vicem duram? Latet abdita rerum</l>
<l>Cognitio, per opaca patens sacraria Pindi:</l>
<pb id='s158' n='158'/>
<l>Castaliisque sapit furiis, oestroque decenti</l>
<l>Tunditur Ascraeum pectus, nec migrat honesti</l>
<l>Calle vollens. non haec Tityi, quae dicitur, ales,</l>
<l>Non Venerisflammae, Circaeaque fascina; non hic</l>
<l>Cerberus, Harpyiaeque truces et Gorgonis horror,</l>
<l>Sisyphiusve lapis; non Scylla, nec ore Chimaera</l>
<l>Triplice: quemque negas, circumfers corde Gigante.</l>
<l>Nympha nitens, seu te viridis per Thessala Tempe</l>
<l>Peneus genuit, seu semina prima per oras</l>
<l>Parrhasii Ladonis habes; nam prisca recenti</l>
<l>Corpora mutatam facie, non una celebrat</l>
<l>Patria, non uno tellus fert Daedala partu,</l>
<l>Et generis variat seriem: seu Delphica ridet</l>
<l>Iuno tibi, mollisve Paphos; seu prodiga rivis</l>
<l>Ida placet, bifidove decens Parnasus honore,</l>
<l>Aut gelidae colles Ponti, vel partubus olim</l>
<l>Corsica torva tuis, aut caelo ductus Olympus,</l>
<l>Lauretumve vetus; seu nasci germine porro</l>
<l>Silvestri gaudes, aut te topiaria doctis</l>
<l>Nixibus oblectat; baccasve recondere Faunis</l>
<l>Discupis, aut pleno baccalia surgere fetu;</l>
<l>Sive tuos ipsis etiam caelestibus ortus,</l>
<l>Et vitam debere voves, primasque fugaci</l>
<l>Affinxit placata Deum miseratio frondes;</l>
<l>Ut vatum perhibent linguae, commentaque cana:</l>
<l>Aut aptum satui ramum; quod verior orbi</l>
<l>Historiae dat nosse fides, Drusilla fluenti</l>
<l>Excepit gremio; quem sedula fulminis ales,</l>
<pb id='s159' n='159'/>
<l>Gallinae rostro niveae portante, remisit,</l>
<l>Et nova coeperunt Augustae nomina lauri:</l>
</lg>
<lg>
<l>Nympha nites, nostri calor et fax intima Phoebi,</l>
<l>Quam clarus te poscit Hymen! quam celsa petumtur</l>
<l>Foedera! te cupiunt Delphi, Delosque, Clarosque,</l>
<l>Et Tenedos, Pataraeque thronus; tibi culta per orbe</l>
<l>Tela, lyraeque decus, medicaeque potentia curae,</l>
<l>Et sacra fatidicae flectuntur carmina sortis,</l>
<l>Obsequiumque dicant, et haberi mitius ardent.</l>
<l>Quae iactet tibi Nympha procos? Non Hectore plaudat</l>
</lg>
<lg>
<l>Andromache, non magnanimo Briseis Achille,</l>
<l>Lydaque Clavigeri pensis, aut Ilia Marte:</l>
<l>Te quoque pugnaces pharetrae, certique vibrator</l>
<l>Dat celebrem mundo iaculi. Non hospite pulchro</l>
</lg>
<lg>
<l>Oebalis intumeat: quid Apolline pulchrius? Undas</l>
<l>Intravit toties Sestae Leander amore:</l>
<l>Non minor est Phoebea fides. Si mille recenset</l>
<l>Schaenis amatores, Pisaeaque mille, piosque</l>
<l>Penelope mentita dolos: tibi Pythius omnem</l>
<l>Exaequat numerum. nec Baccho Gnosida porro</l>
<l>Invideas, Ledamque Iovi, Semelenque, madentique</l>
<l>Elusam Danaen auro, Tyriamque iuvenco</l>
<l>Portatam celeri, falsamque Lycaonis ursam.</l>
<l>Namque et magna tibi submittunt Numina fasces,</l>
<l>Dilectaeque gemit Phoebus, Paphioque verenda</l>
<pb id='s160' n='160'/>
<l>Condit sceptra iugo, nec displicuisse laborat.</l>
<l>Dura tamen facilem fugis, indignataque vili</l>
<l>Maiestate doles, et displicuisse laboras.</l>
</lg>
<lg>
<l>Quavario patulum Vertumno luditis orbe,</l>
<l>Cesset vis, Superi. non hic, quae Terea mergit</l>
<l>Alite; quae Cyanen undis, Actaeone cervum,</l>
<l>Inachiaque bovem variat, raucosque senili</l>
<l>Latratus Hecubae submittit, ahena potestas</l>
<l>Regnet, et ad rigidae praepostera vota puellae,</l>
<l>Blanda lacessentis pereat praestantia formae.</l>
<l>Nempe Deum redamare, facesque reponere flamis</l>
<l>Convenit, et tantum nutu compescere vulnus.</l>
<l>Fallor, et augusti species eliditur oris.</l>
<l>Incipiunt torpere pedes, oculique, manusque,</l>
<l>Et trunco, ramis patulo. riget abdita libris</l>
<l>Virgo, suumque rudi vultu declinat amantem.</l>
<l>Phoebe doles, aliisque tuae cessere sagittis,</l>
<l>Nec medicum medicina iuvat, dominumque futuri</l>
<l>Propria cernentem fallunt praesagia veri.</l>
<l>Ergo vel exanimi sedeant incendia ligno;</l>
<l>Quosque puella negat, carpantur ab arbore fructus.</l>
<l>Hac citharas incinge tuas, hac cinge pharetras;</l>
<l>Hoc repetat cortina decus, templique coruscet</l>
<l>Postibus, et vatum splendescant fronte coronae,</l>
<l>Divinosque ferant pastus, et debita sorti</l>
<l>Pabula. non aliud commendet Pythia minus,</l>
<l>Esculeamque vetet Delphis excellere frondem.</l>
<l>Non alio Latii decorentur teste triumphi,</l>
<pb id='s161' n='161'/>
<l>Et tenuem stupeant Capitolia celsa nitorem.</l>
<l>Ista suo texant capiti, manibusque serenent</l>
<l>Ornamenta duces, virgisque; patrisque Quirini</l>
<l>Dona sinu ponant, et sancto mittere Roma</l>
<l>Decernant tripodi. medioshaec edomet hostes</l>
<l>Arrha, seramque notet Iano, nec classica flentur.</l>
<l>Talibus alma procul niteat victoria signis,</l>
<l>Mercuriosque decor concinnet, et omina chartis,</l>
<l>Rostrisque, iaculisque micent. haec limina custos</l>
<l>Pontificum, procerumque colat; plebemque coronet,</l>
<l>Cum tibi, Latonaeque sacro spectacula ritu</l>
<l>Sylla dabit, rutiloque nitens cadet hostia cornu.</l>
<l>Quemque Daphne timuit, maneant tamen integra Phoebo,</l>
<l>Integra Phoebeae Daphneia texta catervae.</l>
<l>Non alios decuit germen venerabile Divos;</l>
<l>Cumque suam myrtus Venerem, sua populus ornet</l>
<l>Alciden, hederae Bromium, Ditemque cupressi,</l>
<l>Esculus alta Iovem, Panem Cybeleia pinus,</l>
<l>Pacalesque sua placeant in Pallade rami:</l>
<l>Virgineae placuisse velint in Apolline lauri,</l>
<l>Inter et accipitrem tibi, Lesboasque myricas,</l>
<l>Iuniperosque humiles, et purpureos hyacinthos,</l>
<l>Cumque lupo, dulcique cycno, pigrisque cicadis,</l>
<l>Et sueta Satyris oleastri fronde, dicari.</l>
<l>Hoc meruit flammatus amor, cognataque tecum</l>
<l>Vis, geniusque rei. Sparso tibi Daedalus igne</l>
<l>Mundus inardescit, ceditque tepentibus humor</l>
<pb id='s162' n='162'/>
<l>Collibus, et miti flavescunt arva calore:</l>
<l>Illa suo pariter Vulcano turget, et aestum</l>
<l>Abdit corporibus, trituque resuscitat ignem.</l>
<l>Tu fera Paeoniis emendas ulcera sucis,</l>
<l>Et morbos virtute domas: hac indole claret</l>
<l>Ista, luemque malam vel solo pellit odore,</l>
<l>Hippocratemque probat. tibi nulla novaculacrinem</l>
<l>Tondet, et imberbi devincis Nestora flore:</l>
<l>Sic rabidi secura Noti, brumaeque rigentis,</l>
<l>Illa perennanti foliorum vernat amictu,</l>
<l>Et cultu viget assiduo. tibi noxius ima</l>
<l>Disicitur tellure vapor: suffimina lustris</l>
<l>Praebet et illa piis, et pingues halat in auras.</l>
<l>Vera tibi sollers infrendet carmina Phoebas,</l>
<l>Et faustas moderaris aves, extisque futura</l>
<l>Pandis, et ostentis das astra horrescere mundo:</l>
<l>Haec etiam ventura crepat, doctumque potenti</l>
<l>Robore praesagis inducit Morphea somnis.</l>
</lg>
<lg>
<l>Nympha nitens, modo planta virens, stirps inclita flore,</l>
<l>Et tenero germen baccarum nobile fetu,</l>
<l>Acceptam laetare vicem, qua pulchrior ulla</l>
<l>Non fuit. hac minor est diffingens arbore Myrrham,</l>
<l>Et Loton, sociamque tuis in amoribus olim</l>
<l>Leucothoen, Atynque Phrygem. tibi Romula cedit</l>
<l>Lancea, cumque sua mutatus Baucide coniux.</l>
<l>Flore suo tibi cedit apro funestus Adonis,</l>
<l>Aiacisque cruor, gratumque rubens Hyacinthus,</l>
<pb id='s163' n='163'/>
<l>Et nimis heu facilis sibi Liriopeia proles.</l>
<l>Nulla tuas arbusta pari propagine laudes</l>
<l>Assimillare velint. tibi nil pomaria iactent</l>
<l>Hesperidum; nihil Alcinoi componere silvae</l>
<l>Ausint; quosque dedit lasciva Semiramis, horti.</l>
<l>Nulla roseta tibi tumeant, violaria nulla.</l>
<l>Assyriae spissi segetes taceantur amomi;</l>
<l>Cinnama Panchaei sileant, et bdellia Bactri;</l>
<l>Sacchara dissimulent Indi; sua tura Sabaeus</l>
<l>Condat; Achaemeniis vilescat Medica Susis,</l>
<l>Nec pretiosa Tyro memoretur nardus, Abraeve</l>
<l>Gentibus Ausonium stimulantia balsama Martem.</l>
<l>Cur vino platanos Hortensius irrigat? auro</l>
<l>Cur platanum cingit Xerxes? istamque celebras</l>
<l>Arcadico, Menelae, solo? cur Roma requirit</l>
<l>Luculli cerasos? et populus alba Pelasgis</l>
<l>Oetei crescit studio, famamque propagat</l>
<l>Principii? Te prona colit Dodonia quercus,</l>
<l>Et vitex antiqua Sami: te canus olivae</l>
<l>Cecropiae veneratur honos; te Delia palma,</l>
<l>Elei meritum currus, apiumque, palaestrae</l>
<l>Illex Isthmiacae; te Bacchica serta, rosaeque</l>
<l>Paestanae; te myrtus ovans, et Persea Magni</l>
<l>Nomen Alexandri, te gramina prisca verentur,</l>
<l>Ut fuerint cunctis olim potiora coronis.</l>
</lg>
<lg>
<l>Quae nos cumque truces studiis eludere Parcas,</l>
<l>Et busto superesse facit, te gloria surgit,</l>
<l>Te socia prensatur apex, et nomina mundo</l>
<pb id='s164' n='164'/>
<l>Consecrat. ipsa vires aevo, stabilique rendies</l>
<l>Schemate, nec laeti Cauris arcentur honores.</l>
<l>Hic laudum vigor est, et edacis adorea fati</l>
<l>Nescia, qua tanto sacrum tibi foenore cultum</l>
<l>Reddis, et aeternae firmas praeconia famae.</l>
<l>Nulla tuis infesta fero truduntur Olympo</l>
<l>Fulmina germinibus, tutusque Tiberius ista</l>
<l>Fronde latet tecum plus quam Phlegraea fugantur</l>
<l>Tela, suoque ferox gradiens Acheronte domamus</l>
<l>Invidiae monstrum, fetamque furoribus Hydram.</l>
<l>Tu tot honora ducum specioso tempora lambis</l>
<l>Officio, frontesque catas innectis, et imbre</l>
<l>Potam Castalio gentem; sceptrisque, librisque</l>
<l>Iungeris: et gemino fulcis munimine mundum.</l>
<l>Tu stimulo circos animas, axesque citatos</l>
<l>Provehis, et media fervet tibi cursus arena.</l>
<l>Tu rapidos urges saltus, animoque palaestram</l>
<l>Induis. Oebalii tibi findunt aera disci,</l>
<l>Phocaeamque plicas luctam. tibi Tuscus anhelos</l>
<l>Tibicen calamos inflat, nec dextera segne</l>
<l>Pulsat ebur, caniturque cava testudine Paean</l>
<l>Dulcis, Apollineo demum recinendus honori.</l>
<l>Tu dignam campis rabiem, fortesque lacertos</l>
<l>Invehis, et trepidas intorques acrius hastas,</l>
<l>Omnigenumque doces pubem contemnere letum.</l>
<l>Deficio, titulisque; meae succumbere lauri</l>
<l>Cogor, et excelsum tacitus despero vigorem.</l>
<pb id='s165' n='165'/>
<l>Tu melior, facunde Dachi, laudabile nomen</l>
<l>Assereres, altumque decus. tibi pectora Phoebus</l>
<l>Ipse quatit, cunctaeque dicant Helicone Sorores</l>
<l>Obsequium. tu nostra subis delubra sacerdos</l>
<l>Pierius, totaque scholae fluis Hippocrene.</l>
<l>Iamque caput claris etiam praecingere textis.</l>
<l>Quae cecini, tantoque nites insignis honore.</l>
<l>Ergo tuis nil deest titulis, omnisque laborum</l>
<l>Messis adest, totumque suum te clamat Apollo.</l>
<l>Vellet adhuc Erycina suum, meritoque favore</l>
<l>Cantati toties aequare Cupidinis arcum.</l>
<l>Quin cumulas igitur sortem, gestisque beatus</l>
<l>Aoniae Paphiam lauro subtexere myrtum?</l>
</lg>
</div2>
<div2 id='KaST.05.04' n='4' type='poem'>
<head>IV. Lessus funebris Augustissimo et Invictissimo FERDINANDO III. Rom. Imperatori, Germaniae, Hungariae Bohemiaeque, Regi, Archiduci Austriae, etc. Pio, iusto, Sapienti, Pacifico, Cum S. Caes. Maiestati Eius gl. m. iusta per Wirtembergiam fierent, Contionem habente funebrem
<pb id='s166' n='166'/>
Ex Prov. XXVIII. vers. 2. TOBIA WAGNERO, SS. Th. D. Universitatis Canc. et Eccclesiae Praeposito.</head>
<lg>
<l>SCilicet Europae mea Wirtembergia luctum</l>
<l>Nesciat, et magnos cineres, augustaque terris</l>
<l>Funera? Dii prohibete nefas. Evolve dolores,</l>
<l>Neccare maeste, tuos. tibi fletibus auctior almis</l>
<l>Rhenus eat. propior tumulum, non sanctior, Ister</l>
<l>Ingentem riget. aerumnis Tubinga Viennae</l>
<l>Certet, et Austriacos late Tecceia planctus</l>
<l>Arva sonent. iam clara suum Stutgardia tristi</l>
<l>Dissimulat squalore decus. iam Principis horret</l>
<l>Aula situ, pullloque dolens umbratur amictu.</l>
<l>Ipse gravem praefert gemitum, cupidosque verendis</l>
<l>Questubus accemdit populos EBERHARDUS et urnae</l>
<l>Augusta pietate litat. quae Teutonas urgent,</l>
<l>Haec sua damna putat. socium cum Sarmata vulnus</l>
<l>Sentiat, Hesperiaeque plagae; cum turbidus Auster</l>
<l>Comploret Boreae; cum, qua protenditur, orbis</l>
<l>Christiadum, Capiti lacrimas impendat adempto,</l>
<l>Se dignum quoque flere putat. Ducis excita vultu,</l>
<l>Oppida, et excelsis Divum sacraria pinnis</l>
<l>Ferales miscent sonitus. mugitibus aera</l>
<l>Infremuere sacris. Nympharum perculit horror</l>
<pb id='s167' n='167'/>
<l>Devia, Faunorumque domos. inhonora renati</l>
<l>Passim veris opes, cultumque nitentibus arvis</l>
<l>Flora fugit, Bromiique larem; dum grandia maestis,</l>
<l>Principis auspicio, simulantur funera templis,</l>
<l>Et Divos plebs omnis adit. provolvimur aris,</l>
<l>Lugubres inter modulos, udosque precatus,</l>
<l>Vindicis heu! caeli furias, et flagra timentes:</l>
<l>Et vacuos Rectore thronos, ereptaque terris</l>
<l>Pondera, Caesareique, DEO feriente, ruinam</l>
<l>Culminis, et tanto deiecta cacumina rerum</l>
<l>Vertice, conquerimur. nec nostrae nomina culpae</l>
<l>Interea, celsae spectandi luce cathedrae,</l>
<l>Divinique silent admissa piacula mystae.</l>
<l rend='indent'>Hos inter, WAGNERE, chorum dum ducis, et ipsis</l>
<l>Foedae criminibus terrae, populique reatu,</l>
<l>Summorum capitum mortes arcessis, Hebraei</l>
<l>Pone le gens ductum Salomonis, et enthea verba:</l>
<l>Iam dudum lacrimans ambit Germania tumbam</l>
<l>CAESARIS, et questu superorum limina pulsat:</l>
<l>Heu pater! heu pastor, quo migras calle, fidelis!</l>
<l>Heu patriae lux una tuae, dux inclite pulchri</l>
<l>Agminis! heu manifesta salus, et sola tuorum</l>
<l>Gloria! Quae nostris mitescere nescia culpis</l>
<l>Sidera, quae frendens Lachesis, quis durior ordo</l>
<l>Fatorum, tenerae rupit tibi stamina vitae?</l>
<l>Siccine Maiestas etiam veneranda feretro</l>
<pb id='s168' n='168'/>
<l>Ponitur, inscendisque tuum, Diis aemule, bustum?</l>
<l>Ut sacrum diadema ruit, sceptrique superbus</l>
<l>Evilescit honos! ut eburna sedilia nutant,</l>
<l>Despicuo collapsa solo, casumque reclines</l>
<l>Immitem subiere throni! Recludite vestros,</l>
<l>Teutona turba, finus, et, quae latuere. pudendas</l>
<l>Eruite in lucem maculas quae noxa, quis atrae,</l>
<l>Dicite, nequitiae cumulus, quae nubila culpae</l>
<l>Romanum tenebris involvunt tristibus orbem?</l>
<l>Unde sacro splendor disparuit inclutus auro,</l>
<l>Caligatque serenus apex, et lucida gemmis</l>
<l>Defluxit facies? en tempora sancta coronis,</l>
<l>Ecce manus sphaera vacuas, rutilique relapsum</l>
<l>Gestamen capuli, protritaque pulvere sceptra!</l>
<l>Quae scelerum vis tanta animos, quae mordet Erinnys</l>
<l>Pectora? Numc subiere polum periuria, fraudes,</l>
<l>Nunc misti levitate doli. violata Deorum</l>
<l>Foedera, calcatumque pium, proscriptaque terris</l>
<l>Relligio, Thulenque procul discedere iussa</l>
<l>Cana fides, sanctique vigor generosus honesti,</l>
<l>Ft pudor, et candor niveus, germanaque veri</l>
<l>Regula, suppliciis patuerunt denique iustis;</l>
<l>Nec frustra, grex orbe, luis. Quae cura, quod acre</l>
<l>Consilium, nostris nunc excubet undique rebus,</l>
<l>Et pacem servet populo? quae proruat hostem</l>
<l>Dextera, conspicuoque iuvet virtutis honorem</l>
<l>Munere, nec sontes patiatur serpere coetus?</l>
<l>Marcent ora, silentque, suum ius dicere cunctis</l>
<pb id='s169' n='169'/>
<l>Sueta, nec ambiguum pandentia nuper asylum</l>
<l>Supplicibus. frons alta riget, caelestis imago</l>
<l>Numinis. immensum nutu ne temperet orbem</l>
<l>Porro, nec innubi componat cuncta sereno,</l>
<l>Nocte latet languens, oculus. sanctissima vultus</l>
<l>Torpet adorati species; hic unde refulsit</l>
<l>Totpopulis optanda salus. praecordia summum</l>
<l>Urget clausa gelu, qua vita, vigorque, perenni,</l>
<l>Et rerum locuples fudit se gratia rivo.</l>
<l rend='indent'>Longus inexhausto velut amnis labitur ortu,</l>
<l>Perque domos laetae Cereris, Floraeque superbae,</l>
<l>Et Dryadum saltus undosa volumina trudit:</l>
<l>Ardet inexplicito tristis GERMANIA luctu,</l>
<l>Nec verbis habet aegra modum. dulcissima flentem</l>
<l>Pignora, Teutonicae lugubribus undique matrem</l>
<l>Circumdant natae studiis. non lumina fletu,</l>
<l>Guttura non cessant gemitu. fluit ubere planctu</l>
<l>Rhaetia, deciduaeque perennant Alpibus undae.</l>
<l>Non Bavaris liquido, non culta Silesia, vultu</l>
<l>Temperat. assiduis contusae pectora palmis,</l>
<l>Marchia, Lusatiaeque fides, et Misnia dives,</l>
<l>Saxoniaeque ferox pietas, et pallida Noris,</l>
<l>Irriguos caelo questus, et murmura tollunt</l>
<l>Tristia, dilaniantque comas. Quis mista dolemptes</l>
<l>Inter, et innumero percenseat agmina cultu,</l>
<l>Et gentes ritu varias? Hinc Vangio luctu</l>
<l>Desicit; hinc rauci Nemetes. lamenta Tribocchi</l>
<l>Aemula cum Treviris sociant, Ubiisque remisti</l>
<pb id='s170' n='170'/>
<l>Menapii. faciles explet sine lege querelas</l>
<l>Tencterus, et maesti Chaucorum voce Sicambri.</l>
<l>Parte alia tepido suffundit lumina rore</l>
<l>Barbarus, et placidis indulget Dalmata guttis.</l>
<l>Quem Moravus fletu sequitur, fortesque Carinthi,</l>
<l>Et Slavi, sobole celebres, durique Croatae.</l>
<l>Inclita ferali latitans Brabantia circum</l>
<l>Sindone, Burgundum querulis, Styriumque lacessit</l>
<l>Vocibus, et Savi populos, almaeque colonum</l>
<l>Carniolae. cunctos idem maerorque, dolorque</l>
<l>Macerat, immitesque colos, et pensa sororum</l>
<l>Exprobrant superis. it lento flumine segnis</l>
<l>Danubius, nolletque truci lacrimosa Gelono</l>
<l>Nuntia, Stempoldaeque, vago devolvere cursu,</l>
<l>Euxinumque piis intrare meatibus aequor.</l>
<l>Quamquam nec Ciconem saevum, verposque cruentos</l>
<l>Hamc procul ingenuis mactare liquoribus urnam</l>
<l>Dedecuit, fatique memor communis, acerbis</l>
<l>Inferiis aequum mitescere iudicat hostis.</l>
<l>Inprimis, Getico deformis acinace dudum,</l>
<l>Othrysiisque natans heu! multum caedibus, ora</l>
<l>Hungaris, abreptum fronti diadema, latusque,</l>
<l>Bistoniam contra'rabiem, lunasque minaces,</l>
<l>Nudum conqueritur, propugnatore remoto,</l>
<l>Quem Mahometigenum paveat trux ira, canesque</l>
<l>Threicii. socium cui maesta bohemia vulnus</l>
<l>Congeminat, sacrisque dolens viduata coronis</l>
<l>Tempora, materiem flendi se iudicat unam,</l>
<pb id='s171' n='171'/>
<l>Se luctus reperisse novi. Mihi Martius, inquit,</l>
<l>Heu! furor his olim diris, mihi coepit in arvis;</l>
<l>Quem, longe patrii populatum viscera regni,</l>
<l>Teutonicique diu vastantem culta vigoris,</l>
<l>Una dehinc virtus poterat sopire verendi</l>
<l>Casaris, una vigil pro nostra cura salute.</l>
<l>Dicite, Westphalicae clarissima nomina terrae,</l>
<l>Osnabruga ferax, tuque o Mimigardia, sacro</l>
<l>Clara Monasterii titulo, quot, dicite, messes</l>
<l>Impensae pacis studio, partaeque quieti.</l>
<l>Heu facili Bellona movet fera classica cantu;</l>
<l>Quae vix longa dies cohibet! quae plumea circum</l>
<l>Inicit, heutetrica Mars pondere plumbea ponit</l>
<l>Arma, nimis rutilum potare proterva cruorem.</l>
<l>Albi pater, tandem, tamdem, Nicer, Oene, Visurgis,</l>
<l>Respirare datur. nativis, Isara, Moene,</l>
<l>Odera, sanguineas mutastis denique lymphas.</l>
<l>Cingite, Palladiae, meritissima tempora, frondes,</l>
<l>Cingite, pacales oleae. sua praemia, lauros</l>
<l>Induper atori invicto generosa virentes</l>
<l>Servet Calliope. Tu, magni Caesaris ossa,</l>
<l>Tu caput, Uranie, thallis imbellibus orna,</l>
<l>Pacifero que animam cinctu caelestibus infer.</l>
<l rend='indent'>Haec tu, chare, siles, NICER? haec, Charitina, tacetis,</l>
<l>Numina? quin facilem sociali carmine lessum</l>
<l>Pangimus, et meritos exolvit naenia cultus?</l>
<l>Magne Pater patriae, Tarpeii culminis haeres,</l>
<pb id='s172' n='172'/>
<l>Et Romae laus primatuae, Latiique Patrone</l>
<l>Nominis, Hesperii quem late climata mundi</l>
<l>Paverunt Dominum, volucri spectande birostri,</l>
<l>Teutonicoque globo, terror Borealis, et Austri,</l>
<l>Eoaeque domus, Divorum proxime sceptris,</l>
<l>O amor, et, viduis nunc, gentibus una voluptas,</l>
<l>Deliciumque tuis: non te tua Suevia iustis</l>
<l>Indeploratum lacrimis, non supplice cassum</l>
<l>Munere dimittit; quamquam tibi nulla sepulcro</l>
<l>Pyramis, aut Pario moles educta nitore</l>
<l>Surgit. in has spondet partes tibi maximus Ister,</l>
<l>Et Muldae pietas, vel qua mansura favillis</l>
<l>Extabunt monumentatuis, quae splendida Carum</l>
<l>Marmora, famososque queant superare labores.</l>
<l>Nos humiles tibi, summe, damus, Regnator, honores,</l>
<l>Stillantes oculos, latasque ad sidera palmas,</l>
<l>Ductaque de medio suspirialiquida corde.</l>
<l>Heu non ista tuos obitus, non tempora summum</l>
<l>Poscebant infesta diem! non saevior unquam</l>
<l>Pestifero circum strepuit Mars horridus ense.</l>
<l>Qua tua Phoebeos Alemannia respicit ortus,</l>
<l>Per Boreae, madidamque viam spirabilis Austri,</l>
<l>Arma crepant, strepera arma quatit furialis Enyo.</l>
<l>Quo fugis, o veteris Reparator blande metalli,</l>
<l>Etplacidae dux alme togae? Vix pristina lentis</l>
<l>Vulnera Wirtungi studiis, et damna Gradivi</l>
<l>Tristia Tectosages reparant, qua plurimus intra</l>
<pb id='s173' n='173'/>
<l>Saltus Hercynios vicorum squalet hiatus,</l>
<l>Et procul Abnobii prospectant rudera montes:</l>
<l>Iam Numa, iam Salomon noster, iam corripis alter</l>
<l>O praesens Auguste gradum. Quislimina Iani,</l>
<l>Ferratasque domos, quis barbara proelia claudet;</l>
<l><reg orig='Queis'>Quis</reg> ferus Europae passim percellitur orbis,</l>
<l>Et certam populis intentant fata ruinam?</l>
<l rend='indent'>Alta sed intereaferet, Augustissime, laudes</l>
<l>Caelo famatuas. alium te postera dicent,</l>
<l>O Amor, o nostrae nova Delectatio gentis,</l>
<l>Saecla Titum. te sera Pium, te longa sonabunt</l>
<l>Tempora Philosophum, memoresque veheris in anmos</l>
<l>Par Antoninis placitis. tibi nomina cedet</l>
<l>Optima Traianus. titulo te compare dici</l>
<l>Clemens Nerva volet. non se iectantior aetas</l>
<l>Alphonsis celebret. dic tu, quot in ora disertum,</l>
<l>Suada potens, dederas. Clariae vos dicite Musae,</l>
<l>Qua face Naturae seriem, penitoque recessus,</l>
<l>Quo studio sedes superum penetrarit, et orbis</l>
<l>Scita Mathematici. sacras Themis ardua leges,</l>
<l>Et iuris tollet studium. Quem iure vocasses</l>
<l>Ad solium potiore, Plato? Si publica felix</l>
<l>Res fuit, ad clavum quoties sapientia sedit:</l>
<l>Haecfuit; heu! tua, Teuto, fuit res publica felix.</l>
<l>Nunc pietas, artesque catae, nunc ardua virtus,</l>
<l>Totque animi dotes tumulo conduntur in uno.</l>
<l>At non vota queunt te nostra reposcere mumdo,</l>
<l>O cor, quo exstincto morimur; o cara Corona,</l>
<pb id='s174' n='174'/>
<l>Qua rapta decus omneperit. nunc reppetis ortus,</l>
<l>Sol, alibi, radiate, tuos. speciosa reluces</l>
<l>Gemma poli fulgore novo. nunc, orbis Ocelle,</l>
<l>Obtutus hauris liquidos, eperpete lucis</l>
<l>Fonte, DEI illustris facie. tibi, lapsa Columna,</l>
<l>Ad casum proni fluimus, dum caelica vivo</l>
<l>Te gaudet fulcro Solyme, pilaque perenni.</l>
<l>Arbor honora, iaces, quam stirps Habspurgica laetis</l>
<l>Extulit auspiciis; haud inclita gentibus umbra</l>
<l>Suppetit, et faciles ultra das aethere ramos.</l>
<l>Nunc paradisiacis accedis planta viretis,</l>
<l>Qua Libani celsas augusto vertice cedros,</l>
<l>Et superas cultu Parnassi perpete lauros.</l>
<l>Nec priscus decedithonos, virgaeque recentes.</l>
<l>Te diadema novum, te, quam non sensibus arctis</l>
<l>Ulla capit ratio, penetratque caduca nitorem,</l>
<l>Purpura clara manet; soliis te sancta coruscis</l>
<l>Maiorum cingit series, grandesque Rudolphi,</l>
<l>Albertique duces, et magnis Carolus ausis,</l>
<l>Matthiaeque decus nitidum, vultuque verendo</l>
<l>Cetera cum numero passim cognomine turba.</l>
<l>Quos inter, nova stella, micas heu! praepete Princeps</l>
<l>Iam fato praegresse Patrem. Mitesce tuorum</l>
<l>Sontibus, o Pater, o culpis, Aeterna potestas,</l>
<l>Rex regum maior soliis: moderare ruinas,</l>
<l>Nec tantam luat exitio Germania cladem.</l>
<l>Succrescat virides felix LEOPOLDUS in annos,</l>
<pb id='s175' n='175'/>
<l>Quo patrii sessore throni, facilesque Monarcha</l>
<l>Exsultent populi. crudum placidissima vulnus</l>
<l>ELEONORA levet, nec laevo foedere Patrum</l>
<l>Teutonico valiturus Atlas succedat Olympo.</l>
</lg>
</div2>
<div2 id='KaST.05.05' n='5' type='poem'>
<head>V. MYRTUS, SIMONI DACHIO, Poes. P. P. Sponso.</head>
<lg>
<l>COnveniunt lauro myrti, cantataque Daphne</l>
<l>Emicat insigni Paphio; sociatur amica</l>
<l>Fronte Venus, Pindique pater; crescitque Poetae</l>
<l>Splendor, et emeritos utrimque capessit honores.</l>
<l>Non minor est Erycina fide. si munere pollet</l>
<l>Phoebus, et Aoniis incingit tempora sertis:</l>
<l>Pollet et illa suo, viridique reciproca fronde</l>
<l>Denique constanti dispensat munera turbae,</l>
<l>Etfavet officiis. Primas age vertice dotes</l>
<l>Deme parum, comtisque vie nova, candide Vates,</l>
<l>Serta comis. Aganippaeis Amathusia iam nunc</l>
<l>Praeniteant donis, optataque gaudia carpe,</l>
<l>Et Gnidias miti remoras absolve puella.</l>
<l>Nec steriles ultra cantus, resonamque Dionen,</l>
<l>Bistonio doleas plectro, dum triste cupita</l>
<l>Sorte fugas desiderium, dulcesque beatus</l>
<l>Tendis in amplexus, et fausto sidere, voti</l>
<l>Compos, Acidalias admittis corde medelas</l>
<pb id='s176' n='176'/>
<l>En socio nostrae consurgunt igne Camenae:</l>
<l>Dumque cales aestu Dominae, succendimur oestro</l>
<l>Castalidum, Pimplaeque sacris affundimur undis,</l>
<l>Dum nectar regina suum tibi Cypria promit.</l>
<l>Et, quasi tardatos tibi dedoluisset amores</l>
<l>Aemula Calliope, Daphnaea silentia rumpit,</l>
<l>Lascivamque novo condit mihi carmine myrtum.</l>
<l rend='indent'>Est tamen et verbis sua vis, nec robore semper,</l>
<l>Forte licet profusa, carent. hanc nupera LAURUS</l>
<l>Praedixisse tibi potuit, quasi numine Divi</l>
<l>Plena sui; visusque meo tum Pythius ore</l>
<l>Vera loqui. memini quoque te, Peneia dona</l>
<l>Cum caperes, istam nostrae memorasse Thaliae;</l>
<l>Quamquam nullus adhuc ageret tibi corda Cupido.</l>
<l>Firmat utrumque dies, nec vel tibi dexter Apollo</l>
<l>Fata rei, vel docta meo negat antra furori.</l>
<l>Scilicet in casto Deus est sermone, nec auras</l>
<l>Dicta leves vatum feriunt. Oracula Delos</l>
<l>Nescit, et illustres Delphi. silet Africus Ammon,</l>
<l>Et Dodona vetus, Branchusque, et Lesbius Orpheus,</l>
<l>Et sortes Lyciae. Solymae quoque conticet arca,</l>
<l>Fatidicosque diu celarunt Numina vultus:</l>
<l>Necsacer Abramidum porro canit orbe Propheta.</l>
<l>At voces, Chaldaee, tuas, aut fata Sibyllae,</l>
<l>Aemoniasve preces, et dirae carmen Erichthus,</l>
<l>Caelica iussa vetant. ipsi praesagia nobis</l>
<l>Saepe damus, puroque means e pectore verbum</l>
<pb id='s177' n='177'/>
<l>Multa futura docet. Creber de lusit aruspex</l>
<l>Vota, nec Euboicus semper sibi constitit augur.</l>
<l>Pondus habent effata piis, et certius omen,</l>
<l>Quam vel Oiclides tulit, aut Evandria mater,</l>
<l>Thestoridaeq, furor, nec constans corpore Proteus.</l>
<l>Si potuit taedasque tibi, plaususque secundos</l>
<l>Praesagire mihi fido mea carmine LAURUS:</l>
<l>Iam nihil invideo ficis, oleisque, Philippus</l>
<l>Unde sui cepit felicius omina regni,</l>
<l>Cum celeres verno generarent fidere fructus.</l>
<l>Nil flores moror, Ausonium quos Auster in agmem</l>
<l>Lucullo tulit, in palmae documenta; nec odi</l>
<l>Natas arboribus fruges, cum Punicus ora</l>
<l>Cederet Hesperia miles, victumque Quirini</l>
<l>Urbs daret Hannibalem. neque seiam laurea solum</l>
<l>Romanos augusta duces ornasse serenis <orig reg='crines'>crineis</orig>!</l>
<l>Iactitet auspiciis, et amabilis omine fati.</l>
<l rend='indent'>Quam pulchro meritos ambis diademate</l>
<l>Quam nitido radiant serto! Refer euge, virente</l>
<l>Tempora quis primus velarit, Musa, corona:</l>
<l>Nec careat seris primaevus testibus auctor.</l>
<l>Num Bacchum laus ista manet? Ianumve biformem?</l>
<l>An te, Caucasea quondam convalle Prometheu</l>
<l>Fixe, volunt elementa rei, cum, voce Tonantis,</l>
<l>Pondera ferrati gestares laetius orbis?</l>
<l>Quisquis ab invento celebretur, grande nepotes</l>
<l>Deucalionei decus obtinuere corollis,</l>
<l>Atque usus celebres. Has primum sumere Divi</l>
<pb id='s178' n='178'/>
<l>Mortali coepere manu. dein proximus illis</l>
<l>Suevit honorata redimiri fronde sacerdos,</l>
<l>Et recidens aris vitulus: gentesque, Diique</l>
<l>Germinibus viguere suis. nec Thracibus aptas,</l>
<l>Et Baccho, mediis hederas tulit Attica templis</l>
<l>Relligio, Thebeque vetus. mansere cupressi</l>
<l>Ditis, et Alcidae laurus, oleaeque Minervae;</l>
<l>Roboreoque nitens Druidum stetit hostia ramo.</l>
<l>Hinc sua palmari strophio certamina circus</l>
<l>Extulit, et grandes animos infudit arenae,</l>
<l>Ingeniumque potens. cursu, luctamine, disco,</l>
<l>Et saltu, pinguisque plica se laeta palaestrae</l>
<l>Exseruit virtus, tenuis fervore brabei,</l>
<l>At magni titulo. calidas videre Corinthus,</l>
<l>Et Delphi, Nemeeque virens, et Olympia turmas.</l>
<l>Quid referam Delon, Panathenaeosque magistros,</l>
<l>Et Dionysiacae spectacula gymnica luctae?</l>
<l>Crevit in hippodromis et saevo carcere virtus,</l>
<l>Spe rami viridis; caveam cum missus Arion,</l>
<l>Et stantes sublime Duces iniere, ferisque</l>
<l>Mixta sitiverunt stimulis poppysmata metam.</l>
<l>Transeo victorum seriem, nec prima Coroebi</l>
<l>Praemia, Demaratique pedes, volucrisque Pagondae</l>
<l>Dico rotas, et tot puerum quoque parta tropaea,</l>
<l>Femineique chori, pullisque ferocibus ortas</l>
<l>E stadio palmas. Ipsi victricia sera</l>
<l>Cesserunt patriae, reduci quae moenia palmae</l>
<l>Diruit, ut pinnis intraret hiantibus urbem.</l>
<pb id='s179' n='179'/>
<l>Nec minus hinc viguit campestri servia Marte,</l>
<l>Et bellatrices in signa minantia dextras</l>
<l>Exacuit, turmaeque comas, procerumque triumphos</l>
<l>Cinxit, honora comes; mox et fulsura theatris,</l>
<l>Deliciisque virum patriis. unde omnia tandem</l>
<l>Laeta celebravit populi: dotesque Lyaei,</l>
<l>Et plebem, Cytherea, tuam, Comoque sacratum</l>
<l>Vulgus, et effusos in gaudia mutua coetus</l>
<l>Pinxit, at insonti studio. sic pocula mensis</l>
<l>Roma coronavit: sic mollis Ionia primum;</l>
<l>Et texto conviva suo renitebat, et hospes,</l>
<l>Et famull; petiitque ruber Nabathaeus amicas</l>
<l>Non nisi crinali praecinctus arundine cenas.</l>
<l>Hanc sponso philyra nexit Germanica virgo,</l>
<l>Verbenis fictam Cypriis. huic nupta decentes</l>
<l>Aonis asparagos, huic Graeca sisymbria legit:</l>
<l>Et nitidum texere caput. Sed vatibus aequum</l>
<l>Inprimis tulit officium, cum, iudice Phoebo,</l>
<l>Pierias premeret frontes, blandoque micarent</l>
<l>Vertice Papinii; nec lauru simplice nuper</l>
<l>Petrarcham Solvellet idem. Quibus addite, DACHI,</l>
<l>Incingis merito victricia tempora serto,</l>
<l>Pastores inter celebris, quos Bregela glaucus</l>
<l>De molli toties vidit contendere myrto.</l>
<l rend='indent'>At non una rei facies, non una per orbem</l>
<l>Materies fuit. ipsa suis frondentia baccis</l>
<l>Corpora, vivacesque comae, divulsaque libris</l>
<l>Germina primaevas norant incingere frontes,</l>
<pb id='s180' n='180'/>
<l>Et simplex eluxit honor. tum Delphica laurus,</l>
<l>Et vetitae Cereri quercus, spicaeque nitentes;</l>
<l>Isthmia tum pinus, Pisaeaque lusit oliva</l>
<l>Vertice; tum vili donavit gramine sospes</l>
<l>Sicinios, Deciosque suos exercitus, et te</l>
<l>Cincinnate, Fabique reses. sic ipse revinctus</l>
<l>Lasciva crines hedera Lenaeus ab Indis</l>
<l>Venit. Amyntiadae praemissa sequentis imago.</l>
<l>Sic gracili caput Iliades innexit arista</l>
<l>Primus, et Hostilium viridi praecinxit amictu,</l>
<l>Cum Latias acri domuisset Marte Fidenas.</l>
<l>Non aliud cives servati, salvaque donum</l>
<l>Rettulit obsidione cohors; herbaque recenti,</l>
<l>Et rigida tanti placuerunt ilice nisus.</l>
<l>Hoc Capitolini cinctu nituere capilli;</l>
<l>Hoc, Thrasybule, tui. Sed multa Chloride laetus</l>
<l>Exin crevit honor, strophiisque prioribus impar</l>
<l>Servia successit, postquam festiva recentis</l>
<l>Conseruit varios Glycerae sollertia flores,</l>
<l>Aemula Pausiacis tabulis. non hic ego Florae</l>
<l>Regna peragrarim, pictasque Sicanidos Hyblae,</l>
<l>Aetnaeasve domos, Actaeaque dulcis Hymetti</l>
<l>Prata, vel Idaeas cupiam perquirere valles,</l>
<l>Germinibus fetas nitidis; Sicyoniaque arva,</l>
<l>Quo queate Siculis rapienda Proserpina campis</l>
<l>Tendere cum calathis. potuitque et tempore, et arte,</l>
<l>Naturae sarcire tener dispendia luxus,</l>
<l>Quando vel hibernos industria provida flores</l>
<pb id='s181' n='181'/>
<l>Edidit, aut varios ramenta bibentia tinctus</l>
<l>Artificem finxere penum. Subiere metalla,</l>
<l>Quosque prius silvestre bonum, nunc bractea fulva</l>
<l>Prodidit ingentes animos. exordia fecit</l>
<l>Posthumius, rutila victores divitis auri</l>
<l>Sorte beans. hoc post Geticis insigne triumphis</l>
<l>Splenduit. hoc muros, inscensaque rostra probavit</l>
<l>Munus, et hostiles vallos. hoc Varro subactis</l>
<l>Piratis, et Agrippa tulit; nec Graecia quondarn</l>
<l>Dempserat herois stadiis. sic postealudos</l>
<l>Crassus adornavit; tumuitque appendice nata</l>
<l>Posteritas, ubi lemniscos caelare corollis</l>
<l>Claudius Hetruscis docuit, nec lamina pendens</l>
<l>Abfuit ornatu. Quin Solem, sidera, Lunam</l>
<l>Textilibus claro circis imitamine Caesar</l>
<l>Edidit, a caliga dictus: templisque dicavit Sicani</l>
<l>Cinnama conserto rediantia Flavius auro.</l>
<l>Diva Gnidi, Cyprique potens, Erycisque</l>
<l>Hospes, et Idalii nemoris, pulcherrima vultu,</l>
<l>Quam Salamin, et cella Paphos, patriisque Cythera</l>
<l>Pulsa vadis, Amathusque colit, Dea nata Dione,</l>
<l>Ipsa Cupidineae prolis dulcissima mater;</l>
<l>Blanda voluptatum genitrix, risusque, iocique;</l>
<l>Fontis Acidalii praeses; quam iuxta Hymenaeus,</l>
<l>Et Charites, et mobilium volat imber Amorum:</l>
<l>Non equidem pretiosa tuis dat vena corollis</l>
<l>Pondera, nec caros arcessis Hydaspe lapillos,</l>
<l>Aut Arabum spolias campos. tibifrondea myrtus</l>
<pb id='s182' n='182'/>
<l>Apta venit, quam vel Circeio culmine poscas,</l>
<l>Devotum cinctura caput, vel margine casti</l>
<l>Ladonis, celerisve Padi; vel Parthica fundat</l>
<l>Ora tibi, Spartaeve ruens ad moenia fluctum</l>
<l>Eurotes, aut alma Pharos, qua pollet odore</l>
<l>Praecipuo, planumve vetus, quo nunc tua Romae</l>
<l>Fana patent, pacis felicia signa Sabinae,</l>
<l>Lustrantisque sacri; vel magni templa Quirini,</l>
<l>Defensi myrto gemina, plebisque, Patrumque</l>
<l>Indice, nam vetus hic etiam tibi claruit ara,</l>
<l>Unde tuum coepit vulgari Myrtea nomen.</l>
<l>Quis mihi causarum seriem, momentaque pamdet,</l>
<l>Cur isthaec alias supra tibi cesserit arbor?</l>
<l>Iam passer tibi, iam cycni, iam mitia poma,</l>
<l>Et placidae, fetaeque toro cessere palumbes,</l>
<l>Harpocratisque, rosae, sacrum, verbenaque pinguis,</l>
<l>Et phalaris, conchaeque leves; tibi tela, facesque,</l>
<l>Et gracilis paret cestus: dum vina, suemque,</l>
<l>Lactucasque fugis, Phoebeaque germina rutae.</l>
<l>Sed myrtum quoque, Diva, tenes. anflorida plamtae</l>
<l>Forma facit, qua summa viges? an imago nitentis</l>
<l>Debuit esse tori? forsan tibi tempora cinxit</l>
<l>Dulcia, cum Phrygii subiisti iudicis urnam?</l>
<l>An, quod ad omnigeni nascatur littora Ponti,</l>
<l>Unde tuos statuunt ortus; an, mille quod aufert</l>
<l>Damna Machaonia pudibundis matribus arte,</l>
<l>Selectum placuit inter tot germina germen?</l>
<l>Si fuit Herculeae quondam sua gratia palmae;</l>
<pb id='s183' n='183'/>
<l>Si nec Apollineae spernuntur munera lauri,</l>
<l>Et quercus, oleaeque suos cinxere capillos</l>
<l>Palladiae, fortesque apii celebrantur honores:</l>
<l>Cur sua nec nostrae cedant encomia myrto,</l>
<l>Et dulci meritae cumulentur in arbore laudes?</l>
<l>Hac simul Euphrosyne frontem premit: ilico vitam</l>
<l>Vivimus, et sterilis superamus taedia lecti.</l>
<l>Hanc Siculas inter pecudes dum mutua cernit</l>
<l>Vincula, faginea gaudet meruisse sub umbra</l>
<l>Tityrus, Aoniae blando modulamine cannae:</l>
<l>Et socio plaudente choro, gratante per auras</l>
<l>Alituum coetu, nec triste loquentibus undis,</l>
<l>Induit, assidui tersuram nubila caeli.</l>
<l>Hac Phoebo iurata cohors, populusque Gradivi,</l>
<l>Et, levium scrutator opum, durusque colonus</l>
<l>Innumerum solantur onus; Regumque coronis</l>
<l>Altior emergit. sine qua nec rura, nec urbes</l>
<l>Stare queunt. hinc messor agris, aulaeque senator,</l>
<l>Et sua turba foro, sacris sua suppetit aris,</l>
<l>Pieridumque lari. non haec altaria circum</l>
<l>Cecropias ploret scuticas, circisque Laconum</l>
<l>Exulet, aut rigido timeat damnata Platone.</l>
<l>Praemia quin speret numerosa plurima prole.</l>
<l>Cui potior Latii contingat sella theatri,</l>
<l>Nec simplex tu, Sparta, decus, fructumque ministres,</l>
<l>Annuaque Arsacii decernant munera Reges?</l>
<l>Cur sua barbaricus commendet praemia pulvis,</l>
<l>Et tanti sit ramus ovans, quem sanguine circus</l>
<pb id='s184' n='184'/>
<l>Tingat, et hostili Mars educet horridus imbre?</l>
<l>Hanc facili viet ipsa sibi Natura corollam</l>
<l>Pollice, et almus Amor; non vis, non efferus ensis,</l>
<l>Terrificusque cruor. quam circum blanda Voluptas,</l>
<l>Et pretiosa Quies, et Pax, et Gratia concors,</l>
<l>Osculaque, et Risus teneri, Ludique, Iocique,</l>
<l>Auxiliique Fides socii, centumque potentis</l>
<l>Nomina Amicitiae, nec parco Copia cornu</l>
<l>Fusilis, et liquido manantia Gaudia rivo.</l>
<l rend='indent'>Plaude novum docto capiti decus, enthee Vates;</l>
<l>Tuque fave, Regina Paphi, myrtoque ligantis</l>
<l>Tempora iam Sponsi, posthac, Iunone secunda,</l>
<l>Coniugis annales foribus suspende coronas.</l>
</lg>
</div2>
<div2 id='KaST.05.06' n='6' type='poem'>
<head>VI. Gratulatorium, DANIELI SOMMERFELD, IC. Affini suo, Cum a Senatu Zyllichiensium vocaretur Syndicus.</head>
<lg>
<l>INfestos horrenda flagris dum concutit ignes</l>
<l>Tisiphone, totumque ferox ultricibus Orci</l>
<l>Evacuat regnum Furiis; ruit omnis Averno</l>
<l>Eumenidum chorus, inque reas immania dirae</l>
<pb id='s185' n='185'/>
<l>Exonerat tormenta domus circum undique terras;</l>
<l>Te Spartae praeclarus honor, titulique recentis</l>
<l>Fama manet, Vir clare; nec impertita fideli</l>
<l>Hactenus obsequio patriae consulta facessis,</l>
<l>Ut solitus, motoque larem sub cardine ponis.</l>
<l rend='indent'>Quae, Superi, nostris impendent lora lacertis!</l>
<l>Quae Nemesis succensa truci mortalibus ira</l>
<l>Sic furit, et dulcem proscribit ab orbe quietem!</l>
<l>Nulla dein priscis memorentur fulmina fati</l>
<l>Temporibus; sileat sua funera tristis Ebraeus,</l>
<l>Et Latium, notasque recondat Graecia clades;</l>
<l>Quaeque fuit raris gens nobilitata ruinis.</l>
<l>Quas unquam penitis toto Styx orbe latebris</l>
<l>Dirior in populos emisit, Erinnyes unam</l>
<l>Heu longum, spissoque premunt examine gentem!</l>
<l>Qualis, ubi faciles occulto fomite flammas</l>
<l>Concipit, et primo grassatur in ulcere cancer;</l>
<l>Mox subita late vicina tyrannide membra</l>
<l>Lambit, et, indomitum dispergens corpore virus,</l>
<l>Lethaea vegetos porrigine conficit artus:</l>
<l>Deficimus, nescitque modum, metamque, citata</l>
<l>Pestis, et effreno devastat vulnere terram.</l>
<l>Quaeque videbatur summi Germania floris</l>
<l>Obtinuisse decus; postquam quaesitavetustam</l>
<l>Gratia barbariem pepulit, Scythicusque refugit</l>
<l>Horror, et insolitos agnorunt saecula cultus:</l>
<l>Communem nunc ipsa rogum sibi portat, et ignem</l>
<pb id='s186' n='186'/>
<l>In proprios animat cineres, ut, siqua futura est,</l>
<l>Posteritas inscripta legat monimenta sepulcro:</l>
<l>Quae poterat florere diu, proh! sponte perire</l>
<l>Maluit, inque suas avide cordata favillas,</l>
<l>Invenit tumulum, quem vix optaverat hostis.</l>
<l rend='indent'>Nec peritura fluit lacrimis; exosaque culpam,</l>
<l>Scit mites placare Deos. immane siletur</l>
<l>Vulnus, et, intactam gemitu, Plutonides urnam</l>
<l>Approperat, alacresque nigris abstrudimur umbris.</l>
<l>Hinc rigidum passim vibrat Bellona flagellum</l>
<l>Saevior, immensoque piam lymphata cruore</l>
<l>Mersat humum. Praeit hanc Rabies, et panicus Horror,</l>
<l>Et Feritas, Iraeque, Minaeque, et iniqua gementi</l>
<l>Vis, Fremitusque Tremorque et anhela Ferocia cladis.</l>
<l>Pone premunt callem Lacrimae, Luctusque, Dolorque</l>
<l>Et Macies, et Squalor iners, et pallida vultu</l>
<l>Esuries cum mille aliis, maesto agmine, Diris.</l>
<l>Parte alia quatit accensas Phlegetontide pruna</l>
<l>Trux Libitina faces, et quos furialis Enyo</l>
<l>Praeteriit, rapitimmites Acherontis ad undas</l>
<l>Effera, communique Erebi caligine damnat.</l>
<l>Nec caeli facies nostris est mitior annis,</l>
<l>Quodque suis olim ditabat dotibus, heu! nunc</l>
<l>Aut nimiis immergit aquis, aut pulvere sicco</l>
<l>Exhaurit patulae gremium venerabile Vestae,</l>
<l>Difficilisque fit alma Ceres. Ipse acrius urget</l>
<l>Ignis, et in nostras, saltem non aethere lapsus,</l>
<pb id='s187' n='187'/>
<l>Invehitur sedes, unaque voragine condit</l>
<l>Asperior vilemque penum, victosque Penates.</l>
<l>Ferte, querar; quamvis omnes Helicone petitae</l>
<l>Aonides dignos mihi iam promittere fletus</l>
<l>Abstineant. Plorabo tamen, luctuque disertus,</l>
<l>Alta lacessito pertingam sidera questu.</l>
<l>Vos, quae peretuas habitatis, Naiades, undas;</l>
<l>Quaeque per Arctoi consuestis littora Balthei</l>
<l>Florilegas quondam ad numerum connectere palmas,</l>
<l>Nereides; vosque Albicolae, Viadrique sorores</l>
<l>Caeruleae, vos largifluis humoribus ora</l>
<l>Polluite, et riguos mecum sociate dolores.</l>
<l>Forsan et ipsa piovos in conamine lympha</l>
<l>Destituet, deeritque latex, ubi flere voletis:</l>
<l>Nam vos illa pari tangunt incommoda sorte.</l>
<l rend='indent'>Parva tamem sum questus adhuc; graviora supersunt</l>
<l>Damna, nec augmentu nequierunt sumere poenae,</l>
<l>Quas auctae toties stimularunt pondera culpae.</l>
<l>Lene foret, tragicumque minus, si corpora solum,</l>
<l>Aut, quas caeca rotat volucri Fortuna triumpho,</l>
<l>Impeteremur opes; quamvis ea maxima demum</l>
<l>Plaga, quod in socias lanienas imus, et arma</l>
<l>Alternis haerent iugulis, patriaeque natamus</l>
<l>Sanguine, et a proprio meditamur torque rapinam.</l>
<l>Nunc aliud spargit funesta Megaera venenum</l>
<l>Cordibus, et, tunicam fidei lacerare sacratae</l>
<l>Usque ferox, suadet vetitos in pectora fasces.</l>
<l>Hinc primi surgunt gemitus; crescitque doloris</l>
<pb id='s188' n='188'/>
<l>Materies, et milletrahunt cauteria mentes.</l>
<l>Si stat inexcussi torquere volumina caelo</l>
<l>Fulminis, et sontes meritis involvere poenis:</l>
<l>Hic saltem placere, DEUS, leviusque minetur</l>
<l>Supplicibus telum, nec inexorabilis esto.</l>
<l>Te queritor, tristesque tuae, Germania, laudis</l>
<l>Exuvias. Te dives Eos, et torridus Auster,</l>
<l>Te Zephyrus, Boreaeque latens sub frigore mundus</l>
<l>Suspexit, cum prisca tui fulgeret honoris</l>
<l>Fama, nec augustum vitiarant classica nomen.</l>
<l>Te populi flexo coluerunt poplite, et orbis</l>
<l>Delicias, unumque decus dixere, tuoque</l>
<l>Nil dubitare throno pandos submittere fasces.</l>
<l>Nunc priscus defluxit honor, nec adorea parti</l>
<l>Durat adhuc tituli. Quae quondam culta vigebas</l>
<l>Aedibus, et numerosa viris, templisque, forisque:</l>
<l>Profuga nunc passim dominis, et hiantia monstras</l>
<l>Tecta, vel expulso magalia rupta colono.</l>
<l>Curia deseritur senibus, sacrataque legum</l>
<l>Pridem iussa tacent. Altaria nuda dehiscunt,</l>
<l>Et spoliata pius fugit delubra sacerdos.</l>
<l>Ipsa suis etiam, quas hic renovarat, Athenis</l>
<l>Dum cedit propulsa, gemit Tritonia Pallas,</l>
<l>Pegasidesque novas passim coguntur in oras.</l>
<l rend='indent'>Has strages dum Teuto subit, fetos que venenis</l>
<l>Gorgoneis iterum colubros, iterumque retorquet</l>
<l>Alecto, cumulatque recenti funere funus:</l>
<l>Te tamen in meritos iterum subvectat honores.</l>
<pb id='s189' n='189'/>
<l>Clare Vir, Eunomiae sidus praelustre, Dicesque</l>
<l>Mystam Zyllichiae poscit; non passa, nocere</l>
<l>Publica damna tuo quicquam Themis alma vigori.</l>
<l>Ecce suos augusta Patrum tibi concio pandit</l>
<l>Annales, urbisque iubet disquirere fastos,</l>
<l>Et crepera assiduae moderari iurgia plebis.</l>
<l>Te querulo tristes circumstant agmine turbae,</l>
<l>Inque suas optant causas, et mitia, lite</l>
<l>Pendula, adornandi rogitant solatia iuris.</l>
<l>Ipsa tuae gestit Suadae resonare leopres</l>
<l>Curia, Nestoreaeque sonis applaudere Peithus.</l>
<l>Nec liquidae tantum gravitate domestica linguae</l>
<l>Corda trahes, Themidosque facem lucebis, et alta</l>
<l>Fatidicum gnarus depromes robur abysso:</l>
<l>Sed peregrina tui tollent quoque limina pondus</l>
<l>Eloquii, cum fida gravis decreta Senatus</l>
<l>Principibus, sociasque feres legatus in oras;</l>
<l>Patriaque extorri tractabis commoda nisu.</l>
<l rend='indent'>Sic, equidem tibi, Zyllichium, nova surgit amico</l>
<l>Leucotheoe vultu, vacuasque huc usque recenti</l>
<l>Instaurat domino sedes, aliusque renidet</l>
<l>Roscius, et vigiles addicit civibus ausus.</l>
<l>Te vero, mea Suebusium, quae prima creatum</l>
<l>Fovisti gremio, nunc omnes aegra subisti</l>
<l>Vi Superum casus, et atrocia fulmina fati;</l>
<l>Te doleo, primaeque fleo dispendia sortis.</l>
<l>Non satis est, istis omnem posuisse vigorem</l>
<l>Turbinibus, totiesque gravi nutasse ruina:</l>
<pb id='s190' n='190'/>
<l>Nunc etiam tanti luges incommoda fulcri,</l>
<l>Succisamque fidem studii, quo prisca reduci</l>
<l>Posse videbatur facies, et triste fugari</l>
<l>Excidium, quod adhuc nostro super orbe timemus.</l>
<l>Si meritos dignis adimi pateretur honores</l>
<l>Pallas, et Astraeae nescirent praemia cultus,</l>
<l>Te premerem, cursumue tui nostratibus optem</l>
<l>Sedibus auxilii, discedentemque morari</l>
<l>Niterer, AFFINIS, longoque lacessere voto.</l>
<l>Nunc fugis, et cutlos, nullo remorante, penates</l>
<l>Hactenus enudas, actamque minacibus urbem</l>
<l>Fluctibus, in mediis Austrorum deseris iris.</l>
<l>Illa gemit, mergique timet; velut orba magistro</l>
<l>Navis, ubi saevis turgent Aquilonibus undae,</l>
<l>Seque vehunt caelo, raptantur carbasa flatu;</l>
<l>Iamque tremit malus, dulicantque celeusmata murmur</l>
<l>Flaminis, et laceras intrat Thetis uda carinas.</l>
<l>Tum si forte fugam capitat Palinurus, et alnum</l>
<l>In trucibus desperet aquis: ita linquis anhela</l>
<l>Moenia, nec pronam pergis depellere cladem.</l>
<l rend='indent'>Ecce tuos ut difficili mea patria nutu</l>
<l>Fert abitus, profugumque tamem non impedit, ut quem</l>
<l>Debita Pierii decerpere praemia cultus</l>
<l>Cernit, et obstrictae decorari voce Minervae!</l>
<l>Nec tamen hic finis tituli. Te porro levabit,</l>
<l>Quam colis usque, Themis, meritisque decentia pendet</l>
<l>Munera, ne frustra devinxeris indole Divam.</l>
<l>Te proprium primis Clarius sibi fecit ab annis</l>
<pb id='s191' n='191'/>
<l>Phoebus, et undanti coluit Cyllenius ora</l>
<l>Eloquio: Charitesque optant in pectore sedem.</l>
<l>Te gemini vidit perplexa volumina Iuris</l>
<l>Volvere, quae digno studium iam reddit honore,</l>
<l>Diva, diemque tibi, noctemque per ardua legum</l>
<l>Decurrisse theatra: quid inter crimen et aequum</l>
<l>Distet; ut ingenui servis, ut culpa, dolusque</l>
<l>Differat; Augusti placitis, plebs ardua scitis,</l>
<l>Edictis Praetor, responsi pondere prudens</l>
<l>Imperet, et gravibus decretis orbe Senator.</l>
<l>Nec tua iuridici fugerunt pectora Vates,</l>
<l>Quaeque plicat Baldus, quae solvit Bartolus, aut quae</l>
<l>Fundit ab aequidico celebris Cuiacius ore,</l>
<l>Non segnis memoras. Te docta Lycea probarunt</l>
<l>Saepius, et facilem patronum habuere clientes.</l>
<l>Te Suebusiacos inter quoque Slesia pridem</l>
<l>Consedisse Senes, patriaeque salubria dextri</l>
<l>Robore consilii vidit dare commoda genti.</l>
<l>Nunc alio tangis propior fastigia laudum</l>
<l>Tramite; quem felix utinam gradiare, tuisque</l>
<l>Subscribant Superi votis! Erit, unde laborum</l>
<l>Ulterius coeptam videas increscere messem.</l>
</lg>
</div2>
<div2 id='KaST.05.07' n='7' type='poem'>
<pb id='s192' n='192'/>
<head>VII. Propempticon, REINHOLDO LUBNAU, suo nuper discipulo, exteros adeunti.</head>
<lg>
<l>ERgo lari migras patrio, dulcesque Borussos</l>
<l>Linquis, et Hesperio propius, Reinholde, cubili,</l>
<l>inde per Eoos iterum sublate recessus,</l>
<l>Perque Noti, Boreaeque plagas incedis, et amplum</l>
<l>Consilio describis iter; quacumque patescat</l>
<l>Notitiae praelustre decus, generosaque surgat</l>
<l>Vis animi, foveatque tuos Sol exterus ignes.</l>
<l>Nec te cara queunt cognatae pectora gentis,</l>
<l>Non Pyladae tenuisse tui. stant carbasa flatu</l>
<l>Prona suo, carumque vocat trabs Vandala pondus.</l>
<l>Et iam caerulea subvectum doride maesti</l>
<l>Pone legunt vultus, aufertque secunda turoum</l>
<l>Vota Thetis, nec fusa pias urgentur ad aures,</l>
<l>Pectoribus suppressa suis. quae strictior ante</l>
<l>Pandit Apollo tibi Romana volumina, Nereus</l>
<l>Nunc, et Vesta patens aperit; quos ante penates</l>
<l>Socratici, nunc astra locant, campique Platonas;</l>
<l>Ettoties clamata tibi subsellia pandus</l>
<l>Sternit Atlas, aliudque ciet natura Lyceum.</l>
<l>Quasque levi pridem variasti pollice chordas,</l>
<l>Threiciosque sonos, compensant murmure venti.</l>
<l>Hic patulis stillata mihi momenta theatris</l>
<pb id='s193' n='193'/>
<l>Asseret Uranie: notosque morabere gyros,</l>
<l>Et tractus mundi varios, axemque, polosque;</l>
<l>Qua dirimat vultus fabricam; qua culmina Titan</l>
<l>Summa premat: quo castra rotet palantia circo</l>
<l>Signifer; et lucem vector Nepheleidos Helles</l>
<l>Exae quet tenebris; Aethonaque semicaper Pan</l>
<l>Flectat, et aestiva mordax uredine Cancer.</l>
<l>Hic et aquae montes, imique barathra profundi,</l>
<l>Immotamque suo molem metabere puncto,</l>
<l>Circuitumque pilae releges; isthmosque videbis,</l>
<l>Et freta, quasque lavat gurges circumfluus, oras,</l>
<l>Praevisas animo. non umbra, gradusve, nec aurae,</l>
<l>Totaque dimensae facies compaginis arcto</l>
<l>Sistetur spatio: scitum tibi lumina robur</l>
<l>Fida dabunt, et prima sagax alimenta remandes.</l>
<l>At quo, chare ruis? Non has tibi Prussia valles,</l>
<l>Non undas, Phoebumque vehit? non mille revolvis</l>
<l>Damna, trucesque viae casus? Pelopisque talenta,</l>
<l>Iacta foris, lucranda domi? tantine Britannos</l>
<l>Est adiisse, solumve Padi? nec docta papyrus</l>
<l>Sufficit, aut Helicon patrius, depascere flammas</l>
<l>Ingenii! Clariamque sitim restinguere lymphis</l>
<l>Bregela Castalius minor est? an suasa Lycurgi,</l>
<l>Spartanique latent animi? damnasque superbum</l>
<l>Sera, peregrinisque gravem convivere Moschum?</l>
<l>Nec te prisca patrum ratio, non Teuto paterni</l>
<l>Ruris amans movet? aut Romani fama Sophistae,</l>
<l>Desidis Italia? Gygeque beatior, agrum</l>
<l>Natalem placida findens Posphidius occa?</l>
<pb id='s194' n='194'/>
<l>Non arvis Sapiens, ortisque per arva doceri</l>
<l>Optat ab arboribus; iungi socialibus ardet</l>
<l>Urbe viris: animamque rudem sapuisse sedendo</l>
<l>Censet Aristocles. error, vis, taedia, fraudes,</l>
<l>Occursant peregre. Iuvenis Cretaeus Athenas,</l>
<l>Sed iugulandus, abit. talem Priameia proles</l>
<l>Thraca petit: visaque Parim Lacedaemone duplex</l>
<l>Noxa fodit, raptusque levis, stuprique nefandi.</l>
<l>Nec raro capimus falsas Anienis arenas,</l>
<l>Dum veras inhiamus opes; alibique fatiscit</l>
<l>Integritas, intacta domi. velut empetron aequor,</l>
<l>Externos referunt; sancitaeve patria calcant:</l>
<l>Cumque vaga diri turba mutantur Ulyssis.</l>
<l>Roma viget, parcusque Lacon, dum Barbarus urbem</l>
<l>Nescit, et antiquo iunguntur more: labascunt,</l>
<l>Sollertes aliis. et aves tamen ire remotos</l>
<l>In populos, aliumque Iovem demittere labris?</l>
<l rend='indent'>Non talem patriis Ubios te mittimus oris:</l>
<l>Et vitiosa catus devinces, ardua fortis.</l>
<l>Dum ruit assiduo pellucida machina fluxu,</l>
<l>Qua satus es, passimque sua vertigine mundus</l>
<l>Anteit, indignum censes, angusta potentem</l>
<l>Claustra sequi mundi dominum. Solaethere vastum</l>
<l>Quottidie spatiatur iter; rapidumque sequuntur</l>
<l>Sidera tota ducem. volvuntur nubila caelo:</l>
<l>Strymoniaeque grues, et casta ciconia turmis</l>
<l>Avolat; aligerumque pecus sua liquida tranat</l>
<l>Pro lubitu. Neptunigenae per caerula phocae</l>
<pb id='s195' n='195'/>
<l>Irrequieta meant. liquidus vitiatur acerba</l>
<l>Sorde latex, ubi cessat agi: nec saxa voluta</l>
<l>Muscum corripiunt. sola testudine flecti</l>
<l>Non toleras. Ipsi subierunt hospita Divi</l>
<l>Tecta, piaque bonas hilararunt fronte tabernas:</l>
<l>Evertere truces. Lenaeum fuscipit Indus;</l>
<l>Hippothoonta Ceres, Maiaque Philemona natus</l>
<l>Cum love tectus adit. durumque Lycaona plexit</l>
<l>Iste: nec emeritam Lyciis Latona colonis</l>
<l>Continuit poenam Nec enim pia Numina Tauros,</l>
<l>Geryonasque probant. non te sine vindice, Perseu,</l>
<l>Limine trusit Atlas; aut te, Mareotice, tinxit</l>
<l>Advena. Sed Calabris etiam sua fama volemis</l>
<l>Perstat, et Euxino claret ferus accola Ponto.</l>
<l rend='indent'>Nec te iudicium praecox, aut caeca libido</l>
<l>Fert alio. propulsa sedet Carthagine Dido;</l>
<l>Inque vagas actum terras Argiva tyrannis</l>
<l>Bellerophonta fugat. sua monstra laborifer Argis</l>
<l>Alcides domiturus abit. monstrare recentes</l>
<l>Triptolemus rapitur glebas, et sanctus Osiris.</l>
<l>Colchida Phryxeum pellexit Iasona vellus,</l>
<l>Cum sociis. sitiit flagrantis Apitius Afri</l>
<l>Ostrea: victricesque manus inferre Sesostris</l>
<l>Gentibus, et Macedo late volat inclitus orbe:</l>
<l>Quamque Batavus, Iberque petit certantibus iris,</l>
<l>Sollicito petitur crudelis America lucro.</l>
<l>Te rapit alter amor. quod furtim traxit Athenas</l>
<l>Eucliden Megara; clarum quod adire Menippum</l>
<pb id='s196' n='196'/>
<l>Ausoniam fecit Suadam; quod in arva Canopt</l>
<l>Democritum, Samiumque tulit, vatumque cohortes,</l>
<l>Te stimulat; te vectat humo, te disicit undis.</l>
<l>Quaeque vagum primo capiet, non impare ductu</l>
<l>Vidit Agrippinae turrita Colonia Thomam</l>
<l>Nuper, et Alberti titulis assurgere iussit.</l>
<l>Sic praeiit tibi fortis Avus, cui dives Hebraei</l>
<l>Ora soli vultum subiit, totoque natantes</l>
<l>Aegaeo terrae: praeiere Galenus, Ulysses,</l>
<l>Hippocrates, alii; quorum res Aeolus isti</l>
<l>Naturae, Magiam Circe dedit, astra Calypso:</l>
<l>Hunc Coi suspensa adytis anathemata morbos</l>
<l>Edocuere Dei: syriis opobalsama virgis</l>
<l>Ille, tuumque scidit praesens, Iudaea, bitumen,</l>
<l>Chalcanthumque Cypri, pretiosaque viscera Lemni.</l>
<l>Hoc stimulo Salomona adiit, rogitantibus acrem,</l>
<l>Aethiopum Nicaula potens; et littora Nili</l>
<l>Lustrat Aristonides, dum fervent undique portus</l>
<l>Cecropii, doctorque, suis quaesitus Athenis</l>
<l>Formatur peregre, pluesque ferocit in artes.</l>
<l>Hac face prosperabi, vastique theatra rotundi,</l>
<l>Et populum mirare modos. tibi Nerea fortes</l>
<l>Lene citent Euri, nec iniquo nitere caeli,</l>
<l>Qua graderis, Genio. Sed, dum per mille figuras</l>
<l>Divideris, priscos animo circumvehe nexus.</l>
</lg>
</div2>
</div1>
<div1 id='KaST.06' n='6' type='book'>
<opener><seg>
Ad Lect. Benev. <lb/> 
Additurus complura Heroicorum eram, partim inedita, partim, quamvis sparsim, edita; nisi excrescere
<pb id='s197' n='197'/>
velle in maius liber videretur. Sed et Adoptivarum copia maior erat in promptu. Interim, dum, quae sequuntur, Adoptiva, grati potius in Viros Clariss. aenimi causa, quam quod tantas mihi arrogem laudes, subiunxi: ne id ulli immodestiae meae imputetur, est, quod enixe rogo.
</seg></opener>
<head>ADOPTIVORUM LIBELLUS.</head>
<div2 id='KaST.06.01' n='1' type='poem'>
<head>I. HONORIBUS IN PHILOSOPHIA SUMMIS Auctoris.</head>
<lg>
<l>VIs penitus Caldenbachium penetrare Magistrum,</l>
<l>Mente Stagirites, moribus ipse Plato est.</l>
<l>Spinea Zenonis quod Stoa, quod ardua Pici</l>
<l>Commata proponunt, perspicit atque notat.</l>
<l>Seu citharae nervos heroa ad robora tollit,</l>
<l>Musam Papinii prodit et ingenium.</l>
<l>Seu Lyricis animus gestit contendere plectris;</l>
<l>Edit Pindaricae vim sonitumque lyrae.</l>
<l>Seu chordas vario numerosas pollice tangit;</l>
<l>Prodit Threicii Vatis ubique melos.</l>
<l>Iam tua Musa tuum subscripsit nomen Olympo,</l>
<l>Atque tuae famae nomina ad astra tulit.</l>
<l>Hinc lauri sublime decus, titulosque Sophiae,</l>
<l>Virtutisque tuae praemia digna capis.</l>
<l>Christophorus Tinctorius D.</l>
</lg>
</div2>
<div2 id='KaST.06.02' n='2' type='poem'>
<pb id='s198' n='198'/>
<head>II. IISDEM HONORIBUS.</head>
<lg>
<l>CALDENBACHIADEN, industria, pene vagientem</l>
<l>Complexa Virtus, Gratiis remistae,</l>
<l>Tot Veneres, tum virgo Modestia, Musice, Poesis</l>
<l>Loquuta Graio, Syrio, Latino,</l>
<l>Oreque Sarmatico, nullis temerata Vita noxis,</l>
<l>Et vel patrimae Virgini probanda,</l>
<l>Denique cunctarum Sapientia praeses una rerum,</l>
<l>Vobisne dignum est atteri labore</l>
<l>Assiduo, qualisque ixiona Sisyphumque adurget?</l>
<l>Clamore rauco iurgiisque frangi,</l>
<l>Vexatumque nimis puerilibus immori tenebris?</l>
<l>Divae tot unum quando tandem alumnum</l>
<l>Asser itis iustae? gratum Themin ista proloquutam</l>
<l>Laudare cunctae, nompe id aequitatem</l>
<l>Velle, gravi posita ut merces requiesque sit labori.</l>
<l>Sententiis mox omnium Dearum</l>
<l>Inventrix legitur digni Sophie et magistra praemi.</l>
<l>Haec liberatum taediis situque</l>
<l>Vindicat alta Virum, celsaque reponit in cathedra,</l>
<l>Stipante pubis inclitae corona,</l>
<l>Atque Patrum magna, mitra caput induit, beato</l>
<l>Insignit auro pollicem, vocatque</l>
<l>Cum nivea famam biga, titulumque credit olli</l>
<l>Virique nomen, publicare pronae,</l>
<l>Fervida qua celeris surgit rotamergiturque Phoebi.</l>
<l>At, clare, nobis hoc honore salve,</l>
<pb id='s199' n='199'/>
<l>O Caldenbachi, sero tibi (nam fatemur omnes)</l>
<l>Sed digna, sed matura conferuntur</l>
<l>Praemia. si verum fas dicere, dico te Magistrum</l>
<l>Renuntiatum nunc, fuisse dudum.</l>
</lg>
<p>Simon Dachius.</p>
</div2>
<div2 id='KaST.06.03' n='3' type='poem'>
<head>III. Ad Clarissimo Laureae Philosophicae Candidatos, cum in iis esset DN. CHRISTOPHORUS CALDENBACHIUS, Silesius, Poeta eximius.</head>
<lg>
<l>GEns Heroa Ducum veterem dum scanderet Argon,</l>
<l>Phryxeae repetemps nobile vellus ovis:</l>
<l>Orphea Palladiam secum conscendere puppim,</l>
<l>Et comitem tantae iussit adesse viae.</l>
<l>Pulchrius aurato tu poscis vellere munus,</l>
<l>Cum Sophiae poscis, docta caterva, decus.</l>
<l>Orpheus huic tanto ne forte deeset agoni,</l>
<l>En Caldenbachium iunxit Apollo tibi.</l>
</lg>
<p>Ioach. Pastorius D.</p>
</div2>
<div2 id='KaST.06.04' n='4' type='poem'>
<head>IV. PROPEMPTICON AUCTORI, Ad Professionem Poes. et Eloq. in academia Tubingensi capessendam, Prussia excedenti.</head>
<lg>
<l>INsignem pietate virum, probitate probatum,</l>
<l>Doctrina celebrem, sedulitate gravem,</l>
<pb id='s200' n='200'/>
<l>Cum Caldenbachium scirem de iure vocari,</l>
<l>Ex Lation nomen Teutonicoque suum</l>
<l>Composuisse, videbatur mihi Caldior, ac si</l>
<l>Bach esset; sed nunc sentio Teutonicum</l>
<l>Totum. Nam precibus postquam calefacere nostris,</l>
<l>Ut ne hinc discedas, te invalidi fuimus,</l>
<l>Tu <foreign lang='GE'>Kalten=Baches</foreign> iam nomen et omem habebis.</l>
<l>Sed Spartam grator; VADE BONIS AVIBUS!</l>
</lg>
<p>Adprop. amico optimo</p>
<p>Adam Riccius, IC. et Antecestor in Acad. Reg. Primarius.</p>
</div2>
<div2 id='KaST.06.05' n='5' type='poem'>
<head>V. EIUSDEM ARGUMENTI.</head>
<lg><l><gap desc='Greek poem'/></l></lg>
<pb id='s201' n='201'/>
<p>Vivat Caldenbachius! Crusii in Graecis, Iunii et Lansii in Oratoriis, Lotichii in Poetica, Tubingae mensuram adimpleat, quando Regiomonti non licuit!</p>
<p>ita vovebam merito</p>
<p>STEPH. GORLOVIUS; M.P.P. Hebr. Lingu. Ordin. S. Th. Cultor, h. t. Decan. F. Philosoph. tertium, et Alumn. Elect. Inspect.</p>
</div2>
<div2 id='KaST.06.06' n='6' type='poem'>
<head>VI. ADHUC EIUSDEM ARGUMENTI, Cum duobus sequentibus.</head>
<lg>
<l>UT dicam TIBI triste VALE, me poscis, AMICE;</l>
<l>Tristius et quid me poscere, quaeso, queas?</l>
<l>Hinc quicquid, tenui vena, TIBI lusimus ante,</l>
<l>Tristi huic officio mens, calamusque negant.</l>
<pb id='s202' n='202'/>
<l>Scilicet obstat amor, quo iuncti vivimus; atque,</l>
<l>Disiungi fatis pectora cara, dolet.</l>
<l>Nec magis, ac gaudet, cordis cui portio dempta est,</l>
<l>Gaudia perculso volvere corde sinit.</l>
<l>Ut curam atque fidem, qua pignora nostra solebas</l>
<l>Formare, haud dicam; (quid TIBI red det amor?)</l>
<l>Nec sperata addam Collegae foedera: cuncta,</l>
<l>Arbitrio, turbant invida fata, suo.</l>
<l>Tot nodis TIBI mens obstricta, an libera possit</l>
<l>Carmina, laetantis pignora ferre animi?</l>
<l>Et tamen obsequium TIBI debeo, CALDENBACHI,</l>
<l>(O desiderii causa dolenda mei!)</l>
<l>Ergo alios carmen poscas: a me nisi votum,</l>
<l>Nil speres: animus cetera cuncta negat.</l>
<l>Sic abitus laetus TIBI sit, sic functio felix:</l>
<l>Ut tristes abiens linquis Anactorides.</l>
<l>Interea, si quando animo se Prussia sistit,</l>
<l>Obtineat spatium, fac, quoque Thilo. VALE.</l>
</lg>
<p>His speratum haud ita pridem Dn. Collegam, nunc, fatis avocantibus, desideratissimum amicum, comitatur</p>
<p>Valent. Thilo, P. P.</p>
</div2>
<div2 id='KaST.06.07' n='7' type='poem'>
<head>VII.</head>
<lg>
<l>CRimina, BREGELIDES, quae commeruisse fatebor,</l>
<l>CALDENBA CHIADES nostras ut limquat Athenas,</l>
<l>Palladis ille decus doctae, Phoebique sacerdos,</l>
<pb id='s203' n='203'/>
<l>Cui se Cyrrha sagax, facunda biverticis umbra</l>
<l>Parnassi indulgent, et cultae Phocidos amnes?</l>
<l>Eius carminibus stupuisset cuncta vetustas,</l>
<l>Ingenium quamvis Dircaei nobile cycni,</l>
<l>Metraque commendet Calabri numerosa poetae,</l>
<l>Horrida nec sileat divini bella Maronis.</l>
<l>Quas celebris dudum se non penetravit in oras</l>
<l>Fama Viri? pulchris qua panditur artibus Orbis,</l>
<l>Noscitur. hoc etiam felices vate Borussi</l>
<l>Hac tenus heu! fuimus, nec Bregela barbarus audit.</l>
<l>Cur nostrae nunc illum agitant fastidia terrae?</l>
<l>Prusside cur placita vicenis amplius annis</l>
<l>Nunc abit? an cautus fugit horrida tempora Martis</l>
<l>Sarmatici? nostro sors an minus aequa Lyceo</l>
<l>Invidet, errorum priscas minitata tenebras?</l>
<l>Discessum, mea Musa, Viri lugere memento.</l>
<l>Non solum migrare puta: simul ecce recedunt</l>
<l>Cana fides, et relligio, dignissimaque auro</l>
<l>Saturni virtus, et rara modestia. felix</l>
<l>Acceptura hominem regio, felixque iuventus!</l>
<l>Ille Deos secum cunctos vehit, ille salutem,</l>
<l>Aetherio et niveos affert sub pectore mores.</l>
<l>Nos infelices contra, Superumque favore</l>
<l>Illius orbatos abitu sine fine dolebo.</l>
</lg>
<p>Desiderii testandi ergo scriptum a Simone Dachio, Poes. P. P.</p>
</div2>
<div2 id='KaST.06.08' n='8' type='poem'>
<pb id='s204' n='204'/>
<head>VIII.</head>
<lg>
<l>CAros Penates, doctaque pulpita</l>
<l>Num, Caldebachi, ostra relinquere,</l>
<l>Et pulchra Te sprevisse tecta</l>
<l>Dulcis Anactoridos licebit?</l>
<l>Nostris teneris nullus amoribus?</l>
<l>Nec commoveris, Dure! doloribus?</l>
<l>Odisse numquid Te decebit</l>
<l>Tot teneri documenta amoris?</l>
<l>Num fas priora est rumpere foedera?</l>
<l>Transferre sancti vincula pectoris?</l>
<l>Vos testor, o nostra sacratas</l>
<l>Toto Helicone pias sorores!</l>
<l>Formosa quamvis: fas Amaryllidi</l>
<l>Haud est priorem pellere sedibus</l>
<l>Sponsam suis: Quas iure poscit</l>
<l>Nostra prior Galatea amore.</l>
<l>Non Tu doleres candida pectora,</l>
<l>Fidoque amore ad nescia gaudia</l>
<l>Coniuncta disiungi recessu</l>
<l>Praepete per maria et per orbem?</l>
<l>Non sic Orestem Sicanius fugit,</l>
<l>Fratremve Pollux Castora deserit.</l>
<l>Aut mente mutatus relinquet</l>
<l>Thesea Pirithous sodalem.</l>
<l>Iurata Te pubes Heliconia,</l>
<l>Et tota poscens pompa Academica</l>
<pb id='s205' n='205'/>
<l>Nunc deflet; ipsa et Turba Vatum, et</l>
<l>Musica tota cohors euntem.</l>
<l>Gens inde plangens Palladia ilicet,</l>
<l>Totis quam amat Proserpina noctibus,</l>
<l>Et cui favet lux alta Phoebi,</l>
<l>Flammigeris radiis corusca.</l>
<l>Nil hinc feret quam pectora tristia.</l>
<l>Hoc nam peractum est auspicibus Diis.</l>
<l>Haec fata sic terrena volvunt,</l>
<l>Ut rapiant etiam gementes.</l>
<l>Te seu volentem lex ea traxerit,</l>
<l>Seu Te negantem involverit ilico:</l>
<l>Fato iubente omnes sequamur</l>
<l>Ordine, vi superum vocati.</l>
<l>Miles malignus signiferum, tremens,</l>
<l>Est, qui sequetur. Quisque hilaris suos</l>
<l>Manes libens, haud obstrepensque,</l>
<l>Atque suas patiamur horas.</l>
<l>Tu, CALDEBACHI; castra Ducis tui</l>
<l>Miles secutus non piger inclita,</l>
<l>Non transfugae in morem recedens</l>
<l>Agmina nostra perinde amabis.</l>
<l>Subductus huic, quo turbine volvimur,</l>
<l>Tu salvus, hisce o consule casibus!</l>
<l>Votis pium Numen rogabis,</l>
<l>Ne accumulet celerem ruinam!</l>
<l>Nam sic carina et Te facilis vehet,</l>
<l>Tranquilla current aequora puppibus.</l>
<pb id='s206' n='206'/>
<l>Felixque Tu vastas per undas</l>
<l>Aeoliis animis fereris:</l>
<l>Salvumque mitis Te Boreas dabit;</l>
<l>Nec saeva terris tempora conterent.</l>
<l>SEd laetus Illustrem Tubingam,</l>
<l>Neccareasque petes Camenas.</l>
</lg>
<p>Sic Viro <gap desc='Greek words'/>, Amico virtute ac meritis sibi coniunctissimo, <gap desc='Greek word'/> applaudit abiturienti</p>
<p>Sigismundus Pichlerus, Moral. et Civil. Phil. P. P.</p>
</div2>
<div2 id='KaST.06.09' n='9' type='poem'>
<head>IX. EPITHALAMIA DUO.</head>
<lg>
<l>CAldenbachiades Veneris quoque praemia captat,</l>
<l>Inque sinum properat Demleriana Viri.</l>
<l>Illius innumeros tedis ego debeo versus,</l>
<l>Innumeros tedis nam dedit ille meis.</l>
<l>Sed faciles felix habuit tunc Prussia Vates:</l>
<l>Nunc procul hinc Musas Mars inimicus agit.</l>
<l>Vivite felices, producite pignora, Matrem</l>
<l>Quae vultu referant, ingenioque Patrem.</l>
<l>Quam Deus e nostris traxit te, Sponse, periclis,</l>
<l>Non aliter Sodomae Loth properavit agris.</l>
<pb id='s207' n='207'/>
<l>Divus ut has primum Albertus fundavit Athenas,</l>
<l>Huc iussit celebres undique adeste viros.</l>
<l>At nunc ingrati praesentes temnimus illos.</l>
<l>O quam dissimilis Prussia facta sibi est?</l>
</lg>
<p>SIMON DACHIUS, Poes. P. P. h. t. Acad. Rector.</p>
</div2>
<div2 id='KaST.06.10' n='10' type='poem'>
<head>X.</head>
<lg>
<l>CUm CALDENBACHIUM valido Dea Cypria nexu</l>
<l>Stringeret, et Paphiis carperet ossa focis:</l>
<l>Laeta triumphato tanti de pectore Sponsi,</l>
<l>Eccuius meus est roboris ignis? ait.</l>
<l>Tela mea, et flammas Clarii penitissima Rivi</l>
<l>Frigore quantovis stinguere lympha nequit.</l>
</lg>
<p>Ioach. Pastorius, D.</p>
</div2>
<div2 id='KaST.06.11' n='11' type='poem'>
<head>XI. RESPONSIO SIGISMUNDI PICHLERI, p. t. Decani, Cum literas Vocatorias ab Eo postularet Auctor.</head>
<lg>
<l>GRande nefas, fateor, letoque aut verbere dignum,</l>
<l>Magnifico quae scripta Choro, quae missa Camenis</l>
<l>NECCAREIS volupe, et fidei concredita nostrae.</l>
<l>Surripuisse eadem, Dominoque auferre petenti.</l>
<l>Longe aliud studium Socii, Meliboee, putabis</l>
<l>Insedisse animo, certi qui foedere amoris</l>
<pb id='s208' n='208'/>
<l>Constanti, Dilecte, Tibi, Tibi, candide, iunctus.</l>
<l>Non namque invideo felicia sidera caelo,</l>
<l>Quae dudum es meritus, nunc affulgere sereno;</l>
<l>Sed procul esse velim (lex haec est vera favoris.)</l>
<l>Lurida quaeque Tuam mentem excaecantia philtra,</l>
<l>Exiguis quae visa illis conclusa tabellis.</l>
<l>Neccareis namque alta sedet quae cautibus, ipsum</l>
<l>Tene Amaryllis amet? Quae est haec dementia, Amice?</l>
<l>Nam Galatea prior formosa Amaryllide silvis</l>
<l>Te docuit resonare suis, quo lentus in umbra liac,</l>
<l>Et nostris recubans arvis tua pascua haberes,</l>
<l>Quaeque voles, calamo facili Te ludere iussit.</l>
<l>Num, postquam Te Amaryllis amat, Galatea relinquet?</l>
<l>Aut Tibi dura forent tam sancti vincula amoris?</l>
<l>Induet aut rigidis sic Te Galatea catenis?</l>
<l>Hae, mihi crede, prius Te nostro a vertice pinus,</l>
<l>Nostrique hi fontes, atque haec arbustra vocabant.</l>
<l>Te voluit Galatea suum: Te Tityrus hasce</l>
<l>Pascere, Amice, cupit miseras secum ipse capellas.</l>
</lg>
</div2>
<closer>FINIS.</closer>
</div1>
</body>
</text>
</TEI.2>