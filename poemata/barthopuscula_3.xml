<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title"> Opuscula varia.</title>
<title type="sub" TEIform="title">Machine-readable text</title>
<author n="Barth" TEIform="author">Barth, Caspar von</author>
<editor TEIform="editor" role="editor">Barth, Caspar von</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/barth2" type="href" id="barth2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">barth2</note>
<note type="filename" anchored="yes" TEIform="note" place="unspecified">barthopuscula.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">barthopuscula.xml</note>
<note type="imgpath" anchored="yes" TEIform="note" place="unspecified">barth2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Hanau: Willer, 1612.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">11 April 2005</date>
<respStmt TEIform="respStmt">
<name TEIform="name">Theresa Schnedermann (corrections), Ruediger Niehl (tagging)</name>
<resp TEIform="resp">markup</resp>
</respStmt>
<item TEIform="item">Worked in corrections supplied by G. Burkard.
editorial description: typed text - structural tagging complete - no semantic tagging - manual spell check</item>
</change>
</revisionDesc>
</teiHeader>






<text><body><div1 type="book">
<head>CASP. BARTHI LEANDRIDOS LIBER TERTIUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">VIx bene Sestiaca remex delapsus ab ora</l>
<l TEIform="l" part="N">Littorea proram adversam religarat Abydo,</l>
<l TEIform="l" part="N">Sera dies Iuveni noctem progressa tenebat</l>
<l TEIform="l" part="N">Ingratis tenebris: quin ipsa in puppe per altum</l>
<l TEIform="l" part="N">Signat iter visu, nandique pericula carpit:</l>
<l TEIform="l" part="N">Illum, non tali rediturum per freta pompa,</l>
<l TEIform="l" part="N">Cum primum e picta terram tetigisse carina</l>
<l TEIform="l" part="N">Viderunt, sparsisque comis ululare, gravique</l>
<l TEIform="l" part="N">Coeperunt palma roseos lacerare lacertos;</l>
<l TEIform="l" part="N">Attonitae pelagique Deae, Nymphaeque marinae</l>
<l TEIform="l" part="N">Nutricum tenus exstantes de gurgite cano,</l>
<l TEIform="l" part="N">Quippe harum communis Amor, non caesia serva</l>
<l TEIform="l" part="N">Lumina, et ad silvas primo volat impete victor,</l>
<l TEIform="l" part="N">Inviti retro decurrunt Seston ocelli</l>
<l TEIform="l" part="N">Et speculam altividam, speculaeque in vertice summo</l>
<l TEIform="l" part="N">Prostantem poscunt pugnantia fata lucernam,</l>
<l TEIform="l" part="N">Eheu quam caecis mortalia vota tenebris</l>
<l TEIform="l" part="N">Effera suspendit pallenti in nocte Cupido!</l>
<l TEIform="l" part="N">Magnanimo si quis Fortunam narret Ephebo</l>
<l TEIform="l" part="N">Narrataeque fidem tribuat vel Iuppiter auctor,</l>
<l TEIform="l" part="N">Nil minus inceptum tamen hic decurrat Amorem</l>
<l TEIform="l" part="N">Vile nefas anima est scopulis obiecta: per aequor</l>
<pb id="s132" TEIform="pb"/>
<l TEIform="l" part="N">Per furias ventorum, atque infelicia fata</l>
<l TEIform="l" part="N">Tortorem sequitur, deletque pericula culpa;</l>
<l TEIform="l" part="N">Sola animum exercet sola atque infanda libido</l>
<l TEIform="l" part="N">Quoque magis sola est et quo magis ardua, maior</l>
<l TEIform="l" part="N">Flamma furit, laceratque ustae penetralia mentis</l>
<l TEIform="l" part="N">Atque aliqua e Nymphis, tum formosissima fandi,</l>
<l TEIform="l" part="N">Nereisin, pueri quae virginitatis honorem</l>
<l TEIform="l" part="N">Liquerat in gremio, fatis adversa secundis</l>
<l TEIform="l" part="N">Fata canebat, uti, tenero per dura natatu</l>
<l TEIform="l" part="N">Aequora, naufragio confuderit ante pericla</l>
<l TEIform="l" part="N">Nescio quis, nec saeva omni pote marmora ponto</l>
<l TEIform="l" part="N">Indocileis flammas pueri stinxisse natantis.</l>
<l TEIform="l" part="N">Talia noster Amor, picta freta, victa carina</l>
<l TEIform="l" part="N">Nabit in obscura post visam nocte lucernam,</l>
<l TEIform="l" part="N">Marmora saeva viam, dabit et Neptunus in alto,</l>
<l TEIform="l" part="N">Nereides puerum manibus per tristia ducent</l>
<l TEIform="l" part="N">Aequora suppositis, supponent pectora Nymphae</l>
<l TEIform="l" part="N">Ingratoque suum deducent tramite amorem.</l>
<l TEIform="l" part="N">Nullae illi poterunt flenteis compescere ocellos</l>
<l TEIform="l" part="N">Purpureae pelagi dominae, Glaucusve senile</l>
<l TEIform="l" part="N">Vinctus arundinea caput et flava ora corona.</l>
<l TEIform="l" part="N">Cantabat flavo prostans e marmore dudum</l>
<l TEIform="l" part="N">Nereis, auscultant nautae, videt illa Leander</l>
<l TEIform="l" part="N">Pectora, quanta suo caluerunt pectore quondam,</l>
<l TEIform="l" part="N">Nec videt in sese facileis decurrere cantus,</l>
<l TEIform="l" part="N">Auribus infelix incumbit utrisque Cupido:</l>
<l TEIform="l" part="N">Acribus in flammis rivi sub imagine parvi</l>
<l TEIform="l" part="N">Pendit aquas, fluviumque brevem vocat Hellespontum.</l>
<l TEIform="l" part="N">Omnia vincit amor, pelagus quoque: non suus illi</l>
<l TEIform="l" part="N">Restat avus: Iam littoribus praefixa carina</l>
<l TEIform="l" part="N">Exonerat vectore sinus, laeti arva salutant</l>
<l TEIform="l" part="N">Patria adhuc fessae spiranteis Cypridis ignem,</l>
<l TEIform="l" part="N">Praecipue <reg orig="queis" TEIform="reg">quis</reg> laeta dea est; nec conscia flamma</l>
<pb id="s133" TEIform="pb"/>
<l TEIform="l" part="N">Abnuit impositos aris violenter honoreis.</l>
<l TEIform="l" part="N">Sed croceo amplectens affusa volumine tura</l>
<l TEIform="l" part="N">Omina pura dedit, fumosque evasit opacos,</l>
<l TEIform="l" part="N">Pars alia, attonitis similes, imbellia figunt</l>
<l TEIform="l" part="N">Lumina humo, tacitaque gemunt mala fata repulsa.</l>
<l TEIform="l" part="N">At miser hospitio peregrino in littore egebat</l>
<l TEIform="l" part="N">Iam demum patriam ignorans, sine mente, Leander.</l>
<l TEIform="l" part="N">Cui sua mens illic, istic vaga corporis umbra</l>
<l TEIform="l" part="N">Corporis umbra vaga est: tota sic nocte diei</l>
<l TEIform="l" part="N">Mutatur facies, tenebrisque minacibus horret.</l>
<l TEIform="l" part="N">Ah quoties fixos oculorum immobilis orbeis</l>
<l TEIform="l" part="N">Servat in adspectu Phoebi, et convicia dictat.</l>
<l TEIform="l" part="N">Sol aberat, vice terra freti, vice sidera noctis</l>
<l TEIform="l" part="N">Alma nigrae stupeant, nisi se videatque feratque</l>
<l TEIform="l" part="N">Sic quoque Phoebeis radiis praefertur Orion,</l>
<l TEIform="l" part="N">Scilicet in pactis cui lampada servat amicam</l>
<l TEIform="l" part="N">Sol novus; hanc sequitur noctemque exoptat ab isto.</l>
<l TEIform="l" part="N">Nec minor ex alia deceptam parte puellam</l>
<l TEIform="l" part="N">Cura coquit, saepe illa genus, saepe illa parenteis,</l>
<l TEIform="l" part="N">Hospitis infidi pallescit saepius ora,</l>
<l TEIform="l" part="N">Nobilitas generis, et formae gloria castam</l>
<l TEIform="l" part="N">Stare iubent; venit infanda trux nube Voluptas</l>
<l TEIform="l" part="N">Et mentem amentem caeco discrimine pulsat;</l>
<l TEIform="l" part="N">Urget amor, vultus semper nova forma Leandri</l>
<l TEIform="l" part="N">Auget, ut impressa est animo, videt esse cupitum</l>
<l TEIform="l" part="N">Maioremque videt: praesto est gratissima fandi</l>
<l TEIform="l" part="N">Copia, nectareo manant ardentis ab ore</l>
<l TEIform="l" part="N">Ambrosia, ingenuo spirantia verba lepore,</l>
<l TEIform="l" part="N">Pectoraque ut tenuere semel, crevere tenendo:</l>
<l TEIform="l" part="N">Talis erat; quae forma Diis, qui fulgor Amori</l>
<l TEIform="l" part="N">Gratia quae Phoebo, dantur quae membra Lyaeo,</l>
<l TEIform="l" part="N">Haec simul ille tenet, castam flos nubilis intra</l>
<l TEIform="l" part="N">Aetatem ignoto depascitur igne maritans:</l>
<pb id="s134" TEIform="pb"/>
<l TEIform="l" part="N">Forma comes sequitur flammam, sufflatque cadenti</l>
<l TEIform="l" part="N">Semper ab igne animam victo quem pectore servat,</l>
<l TEIform="l" part="N">Liquida ceu quondam varios cera induit ausus</l>
<l TEIform="l" part="N">Sole lacessito, digitis subtilibus urget</l>
<l TEIform="l" part="N">Quam puer, et radio cui pingit signa Magister</l>
<l TEIform="l" part="N">Signa duodenis caelum regnantia formis.</l>
<l TEIform="l" part="N">Volvitur in curis, animumque elusa puella</l>
<l TEIform="l" part="N">Dividit, ut Borea pelago ratis acta rapaci;</l>
<l TEIform="l" part="N">Nunc cavet hac scopulos, illac pendentis arenae</l>
<l TEIform="l" part="N">Instabileis portus, nec certo errore secuta</l>
<l TEIform="l" part="N">Orbem agit obliquum: quantum e salis aequore lato</l>
<l TEIform="l" part="N">Tantum habet haec spatii, spatiumque amittit habendo.</l>
<l TEIform="l" part="N">Sic animum tremebunda huc atque huc dividit Hero:</l>
<l TEIform="l" part="N">Nunc sedet intactam thalamo servare corollam,</l>
<l TEIform="l" part="N">Pacta vetant, restant pactis genus, atque parenteis:</l>
<l TEIform="l" part="N">Iam fugit a culpa, virgo iam in virgine vincit,</l>
<l TEIform="l" part="N">Cum redit infelix Iuvenis; auditaque crescunt</l>
<l TEIform="l" part="N">Vota palam; stantem videt ut venturus amator,</l>
<l TEIform="l" part="N">Iam premit uda potens rorantibus oscula membris</l>
<l TEIform="l" part="N">Iam videt et tangit, iam cetera victor habebat</l>
<l TEIform="l" part="N">Cum redit ad semet, iam deplorata recurrit</l>
<l TEIform="l" part="N">Virginitas, laetamque videt sine labe reversa:</l>
<l TEIform="l" part="N">Imperiosus Amor nunc per freta ducit amantem.</l>
<l TEIform="l" part="N">Nunc videt adstantem, iam summa in turre receptum</l>
<l TEIform="l" part="N">Odit eum absentem; praesentem amat; inque futuris</l>
<l TEIform="l" part="N">Mollem animum exercet, nec visa pericula vitat,</l>
<l TEIform="l" part="N">Omnis in hoc modo cura, quibus sua pacta refutet,</l>
<l TEIform="l" part="N">Nescit inops, verbis; meditataque carmina delet,</l>
<l TEIform="l" part="N">At cum sancta fides et primi gratia lecti,</l>
<l TEIform="l" part="N">Namque subit Iuvenis, nocturnaque templa, Deique</l>
<l TEIform="l" part="N">Foederis ingenui testes; super omnia adorans</l>
<l TEIform="l" part="N">Eminus ipse, et verba mero stillantia melle,</l>
<l TEIform="l" part="N">Necquicquam dura est, necquicquam oblivia fingit;</l>
<l TEIform="l" part="N">Optat eum mutare fidem; sed fallere mors est,</l>
<l TEIform="l" part="N">Mors etiam falli est, et non vitabilis ardor:</l>
<pb id="s135" TEIform="pb"/>
<l TEIform="l" part="N">Fluctuat infelix nec inexaudita pudori</l>
<l TEIform="l" part="N">Virginitas, sed spreta palam: Venus ipsa medullis</l>
<l TEIform="l" part="N">Bacchatur, gravior quia non experta puella est.</l>
<l TEIform="l" part="N">Ut stipula agrestis, multo quam rore madentem</l>
<l TEIform="l" part="N">Infudere foco, flammam frustratur, et ultro</l>
<l TEIform="l" part="N">Invitat, stridore rudi: flamma ambit hianti</l>
<l TEIform="l" part="N">Circite, et amplexu sensim dominatur avaro,</l>
<l TEIform="l" part="N">Interea evectus vesper Cythereia monstrat</l>
<l TEIform="l" part="N">Sidera ab occasu, Solemque invitat in undas,</l>
<l TEIform="l" part="N">Sol sequitur Iuvenem: dubio stridore cadentem</l>
<l TEIform="l" part="N">Audierat Tartessiaci sacer incola ponti;</l>
<l TEIform="l" part="N">Evolat urbe puer, manibus custodia lapsum</l>
<l TEIform="l" part="N">Quaerit eum e mediis, urbemque ad littora ducit,</l>
<l TEIform="l" part="N">Sed neque cunctantem neque conspexere natantem</l>
<l TEIform="l" part="N">Nec redeuntem aliqua. Caecos Venus induit artus</l>
<l TEIform="l" part="N">Nube nova, densatque auras, corpusque notantum</l>
<l TEIform="l" part="N">Subtrahit ex oculis: Iam prima in littoris ora</l>
<l TEIform="l" part="N">Ambrosiam posuit tunicam, et nudata tenebat</l>
<l TEIform="l" part="N">Membra loco: tum purpureo te, Vesper, ab ortu</l>
<l TEIform="l" part="N">Mane reversurum, Lunamque atque astra salutat</l>
<l TEIform="l" part="N">Cetera, nictanteis oculos servantia caelo:</l>
<l TEIform="l" part="N">Aequore dein libat latices, dextraque sub auras</l>
<l TEIform="l" part="N">Spargit, et aequoreo votum facit hospes Amori.</l>
<l TEIform="l" part="N">Multa super pelago memorans: Neptunia quando</l>
<l TEIform="l" part="N">Numina placatas reserarent mitibus undas</l>
<l TEIform="l" part="N">Artubus, et carae via sisteret in loca nuptae.</l>
<l TEIform="l" part="N">Te puer, effigies Cythereia, Vesper, adoro</l>
<l TEIform="l" part="N">Pacatis nantem radiis freta perfida cerne</l>
<l TEIform="l" part="N">Nec prius erubeum nocti iubar abde futurae</l>
<l TEIform="l" part="N">Lampada quam nostrae, conspexeris orgia vitae,</l>
<l TEIform="l" part="N">Suspensam e turri, tum demum, Vesper, abito.</l>
<l TEIform="l" part="N">Tu quoque tu omnipotens Lunae clarentis imago,</l>
<l TEIform="l" part="N">Diva fave, si vera mei docuere parenteis,</l>
<l TEIform="l" part="N">Latmia te quondam pastoris regna secutam</l>
<pb id="s136" TEIform="pb"/>
<l TEIform="l" part="N">Orbividam speculam caelo liquisse sereno,</l>
<l TEIform="l" part="N">Vosque minore dehinc nictantia sidera cultu,</l>
<l TEIform="l" part="N">Sidera, nocturnos pelago deducite amoreis,</l>
<l TEIform="l" part="N">Tu vero ante omneis, Neptuni maxima coniux,</l>
<l TEIform="l" part="N">Flecte viam ad littus, nec brachia iacta refuta,</l>
<l TEIform="l" part="N">Nec pedis officium lassi desiste iuvando.</l>
<l TEIform="l" part="N">Voverat: audivere Dei, nec saevus in omni</l>
<l TEIform="l" part="N">Tantum unus numero superum, qui candida nollet</l>
<l TEIform="l" part="N">Dicta favore sequi: mirantur scaeva Leandro</l>
<l TEIform="l" part="N">Assensum Parcae dare numina, Fata rebellant:</l>
<l TEIform="l" part="N">Verum ea quid prodest placito exorata favore,</l>
<l TEIform="l" part="N">Si puer imprudens ventos neglexerit, et vim</l>
<l TEIform="l" part="N">Tempestatum atram votis placare supinis?</l>
<l TEIform="l" part="N">Audiit Aeolii frenabilis obice saxi</l>
<l TEIform="l" part="N">Turba Deos orantem, et se exspectavit in illis,</l>
<l TEIform="l" part="N">Non aliter neglecta furit, quam lumine diro</l>
<l TEIform="l" part="N">Cum gravis immisit ponto soror, aurea frustra</l>
<l TEIform="l" part="N">Castoris et Pollucis eunt servare carinam</l>
<l TEIform="l" part="N">Sidera, vincit atrox Helenes fragor: at via portam</l>
<l TEIform="l" part="N">Hippotadae munita negat, ter carcere pulso</l>
<l TEIform="l" part="N">Quaesivere abitum, ter sceptra immania sensit</l>
<l TEIform="l" part="N">Agmen agens Boreas, indignatique resorbent</l>
<l TEIform="l" part="N">Flamina, crudeli questi de principe, fratres.</l>
<l TEIform="l" part="N">Interibi in pelagus corpus iuvenile Leander</l>
<l TEIform="l" part="N">Iecerat ambrosiis invadens aequora membris:</l>
<l TEIform="l" part="N">Ut quondam sudi fulmen Iovis aurea portat</l>
<l TEIform="l" part="N">Omina, et in terram placido delabitur aestu,</l>
<l TEIform="l" part="N">Aeriae arrident nebulae comitque serenum</l>
<l TEIform="l" part="N">Lux nova: vel quando Paphia de rupe Cupido</l>
<l TEIform="l" part="N">Desilit in pontum, curritque per aequora siccis</l>
<l TEIform="l" part="N">Flammae vi pedibus, materno mense resignat</l>
<l TEIform="l" part="N">Duram hiemis faciem; talis de littore primo</l>
<l TEIform="l" part="N">Desilit, acceptum viridi Thetis extulit alveo.</l>
<pb id="s137" TEIform="pb"/>
<l TEIform="l" part="N">Supponunt pedibusque manus, manibusque salaceis</l>
<l TEIform="l" part="N">Pectora Nereides; ignarum semita ducit</l>
<l TEIform="l" part="N">Nulla quidem, sed imago, Diis fingentibus, eius.</l>
<l TEIform="l" part="N">Cernit aquas cana ducenteis lineam in unda,</l>
<l TEIform="l" part="N">Et sequitur ductam: nec enim sine numine dextro</l>
<l TEIform="l" part="N">Prima via est: Delfin cauda sublimis adunca</l>
<l TEIform="l" part="N">Sustulit, et blandis nantem rumoribus implet.</l>
<l TEIform="l" part="N">Stabat in arce sua pendenti mente, puella,</l>
<l TEIform="l" part="N">Tempora nota videns nec quae facienda videbat</l>
<l TEIform="l" part="N">Aut daret infecta: sponsum crudelis in aequor</l>
<l TEIform="l" part="N">Spe nitida extractum pelago male deseris alto?</l>
<l TEIform="l" part="N">Quantum erat haec illi caste quaesita, negari?</l>
<l TEIform="l" part="N">Prima tua ista fides? sic iuramenta retractas?</l>
<l TEIform="l" part="N">Ullane desertis Libyae tam saeva reperta est</l>
<l TEIform="l" part="N">Saeva reperta fera est, quae cum traxisset in aequor</l>
<l TEIform="l" part="N">Fluctivago in ponto miserum spectaret amantem,</l>
<l TEIform="l" part="N">Nec tenuem daret igniculum, quo enare videndo</l>
<l TEIform="l" part="N">Ad terram posset? Satis est immitia porro</l>
<l TEIform="l" part="N">Contra spemque fidemque retractari orgia amoris,</l>
<l TEIform="l" part="N">Cum tenerum infido servasset ab aequore corpus.</l>
<l TEIform="l" part="N">Sic virgo in vita suspendit lampada tandem</l>
<l TEIform="l" part="N">Turre manu, per aquas ducentem fata Leandri:</l>
<l TEIform="l" part="N">Lampada, qua iuvenem devectum viderat ante</l>
<l TEIform="l" part="N">E regione procul caeca figebat Abydo:</l>
<l TEIform="l" part="N">Nec tamen interea gratissima foedera mens est</l>
<l TEIform="l" part="N">Porro sequi, modo ne saevis mergatur ab undis</l>
<l TEIform="l" part="N">Curat, cum primum iuxta sua moenia carum</l>
<l TEIform="l" part="N">Visura est Iuvenem, putat inde remittere posse,</l>
<l TEIform="l" part="N">Unde aderit, multum magnos causata parenteis:</l>
<l TEIform="l" part="N">Has illi ob domitum nectebat fraude pudorem</l>
<l TEIform="l" part="N">Primitias, amor, et dubitantem in caeca trahebat</l>
<l TEIform="l" part="N">Saxa, modo incauto liquisset littora saltu.</l>
<l TEIform="l" part="N">Mox pedibus falsas subtertracturus arenas:</l>
<pb id="s138" TEIform="pb"/>
<l TEIform="l" part="N">Talia dum meditatur ab excelsa videt arce</l>
<l TEIform="l" part="N">Spem fulgere suam: nihil ille ad sidera porro</l>
<l TEIform="l" part="N">Votorum facit, aut Nympharum curat honoreis,</l>
<l TEIform="l" part="N">Omnia in adspectu, Via, Fors, Favor, arma salutis,</l>
<l TEIform="l" part="N">Lampadis affulgent; oculis Venus addit acumen,</l>
<l TEIform="l" part="N">Ut nec dum visam pro visa luce sequatur.</l>
<l TEIform="l" part="N">Nec mora proiectu membrorum bracchia, remos</l>
<l TEIform="l" part="N">Exsuperantque pedes; vix gnarum mole sub alta</l>
<l TEIform="l" part="N">Sistit amor, tum voce palam clangente, puellam</l>
<l TEIform="l" part="N">Suscitat, haec audit, sed, tamquam ignara, volebat</l>
<l TEIform="l" part="N">Non-audire diu; compressa silentia labris</l>
<l TEIform="l" part="N">Erumpit vox una; VENI. Pudor omnis ab una</l>
<l TEIform="l" part="N">Exsulat, et viso spes Virginitatis amante</l>
<l TEIform="l" part="N">Prima fugit, mistamque Noto sese imputat auris.</l>
<l TEIform="l" part="N">Claustra manu nivea reserat, nutrice puella</l>
<l TEIform="l" part="N">Incomitata sua; sponsi quae conscia pulchri</l>
<l TEIform="l" part="N">Solaque cunctantem hortatur, ducitque negantem</l>
<l TEIform="l" part="N">Ut patuere viae, nudis amplexibus udum</l>
<l TEIform="l" part="N">Inretit corpus, neque vocem aut verba moratur:</l>
<l TEIform="l" part="N">Limine sic primo sine mente et voce revincti</l>
<l TEIform="l" part="N">Omnia iunxissent votorum milia in unum,</l>
<l TEIform="l" part="N">Sedula sed Charme, trepidos solata timores,</l>
<l TEIform="l" part="N">Ammonet, adscendant turrim, thalamoque ligentur.</l>
<l TEIform="l" part="N">Mox ut eum tetigere, maris piscosus amaror</l>
<l TEIform="l" part="N">Unguine deluitur pretioso: in gaudia porro</l>
<l TEIform="l" part="N">Vela amor ingenuus laxat: nec zona soluta est</l>
<l TEIform="l" part="N">Ante tamen, quam consponso genialis honore</l>
<l TEIform="l" part="N">Foederis, extrema cecinissent talia fini.</l>
<l TEIform="l" part="N">Per te, cara, meam; sic sis mea, iuro Leander</l>
<l TEIform="l" part="N">Quam caput hoc Herus nullam me vivere porro</l>
<l TEIform="l" part="N">Velle diem; mea vita tua est, iungemur in una</l>
<l TEIform="l" part="N">Morte, pares flammis, et eodem uremur ab igne,</l>
<l TEIform="l" part="N">Unus habere rogus duo corpora debet amantum,</l>
<pb id="s139" TEIform="pb"/>
<l TEIform="l" part="N"><reg orig="Queis" TEIform="reg">Quis</reg> mens una fuit, dum candida Parca sinebat;</l>
<l TEIform="l" part="N">Dixit, ei totidem coniurat verba puella,</l>
<l TEIform="l" part="N">Verba secuta suis; infelicissima, quae se</l>
<l TEIform="l" part="N">Ereptam propriis alieno tradere fato</l>
<l TEIform="l" part="N">Malit, amor bona dicta sua descripta tabella</l>
<l TEIform="l" part="N">Coniunxit fatis; tabulam Parnassius amnis</l>
<l TEIform="l" part="N">Servat, inexpletumque rigat lacrimantibus undis.</l>
<l TEIform="l" part="N">Vidit eam exscripsitque, et carmine condidit isto</l>
<l TEIform="l" part="N">Purpureus Iuvenis, casti mirator Ephebi,</l>
<l TEIform="l" part="N">Illum annis, animis, formaque et sorte decorum</l>
<l TEIform="l" part="N">Eripit e vulgo Musaeaque numina iuxta</l>
<l TEIform="l" part="N">Cum primis colere, et cultis reperire decorem</l>
<l TEIform="l" part="N">Fama iubet, paret Famae, suaque arma tenebris</l>
<l TEIform="l" part="N">Eruta, trans nebulas Iovis in penetralia condit,</l>
<l TEIform="l" part="N">Purpureus Iuvenis, casti mirator Ephebi,</l>
<l TEIform="l" part="N">Cetera quid longis opus est detexere dictis?</l>
<l TEIform="l" part="N">Quisque quid ausurus tali sit lege, domi scit,</l>
<l TEIform="l" part="N">Scire decet quod quemque, superflua pompa doceri est.</l>
<l TEIform="l" part="N">Oscula iunxerunt, non oscula sola; ligantur</l>
<l TEIform="l" part="N">Spiritibus alternae animae; transire laborant</l>
<l TEIform="l" part="N">Altera in alterius mentem, nec pectoris ambo</l>
<l TEIform="l" part="N">Quisque sui discrimen habet, sic vivere votum est</l>
<l TEIform="l" part="N">Sicque mori, exhalant animas, ducuntque vicissim.</l>
<l TEIform="l" part="N">Mens oblita sui nil cetera curat, in una</l>
<l TEIform="l" part="N">Sede vacat labris, ludentiaque oscula linguis</l>
<l TEIform="l" part="N">Digerit, et penitum cordis demittit in antrum</l>
<l TEIform="l" part="N">Confusis in sese innectunt corpora amanteis</l>
<l TEIform="l" part="N">Corporibus, vivoque aetatis flore fruuntur.</l>
<l TEIform="l" part="N">Iam rosa deperiit, tener huic decerptor amando</l>
<l TEIform="l" part="N">Liquitur, et tota sensus cum mole laborent</l>
<l TEIform="l" part="N">Pars sua cuique perit, de qua novus exstet in horto</l>
<l TEIform="l" part="N">Flos veterem exstinguens, uti sit nova gratia nato</l>
<l TEIform="l" part="N">Patranteis titubant, gratique tremoris, ocelli</l>
<pb id="s140" TEIform="pb"/>
<l TEIform="l" part="N">Dulce ferunt specimen, gaudentque hoc teste notari.</l>
<l TEIform="l" part="N">Virginis in <sic corr="faciem" TEIform="sic">factum</sic> rediit pudor, altaque laudum</l>
<l TEIform="l" part="N">Gloria decrescit, cum, quod se perdere sentit</l>
<l TEIform="l" part="N">Restituisse nequit, dociles victoria sensus</l>
<l TEIform="l" part="N">Placat, et amissum meliori germine pensat.</l>
<l TEIform="l" part="N">Ante oculos natat alma nec exsatianda Voluptas,</l>
<l TEIform="l" part="N">Quae sensim prisci populata cupidinis arma</l>
<l TEIform="l" part="N">Flagrat amore novo, sentitaque gaudia rursum</l>
<l TEIform="l" part="N">Flagitat, intereunt casti, gratissima lusus,</l>
<l TEIform="l" part="N">Pignora virginitatis, in hoc anima omnis amore est.</l>
<l TEIform="l" part="N">Visa dies fuerat lento consistere curru</l>
<l TEIform="l" part="N">Et trahere ingratam longa in dispendia lucem,</l>
<l TEIform="l" part="N">Nunc brevior sese nox imperiosa putatur;</l>
<l TEIform="l" part="N">Luserunt totam, non exsatiatus uterque,</l>
<l TEIform="l" part="N">Nec somnum fessis viderunt proelia ocellis,</l>
<l TEIform="l" part="N">Proelia vix visi praegustavisse Diones,</l>
<l TEIform="l" part="N">Luciscit caelo Phoebi armiger, aurea sensim</l>
<l TEIform="l" part="N">Exscendit thalamo Titoni nupta; videre</l>
<l TEIform="l" part="N">Dissimulant primo, sed nec videre, rubentem,</l>
<l TEIform="l" part="N">Postidea clara pallentem lampada luce</l>
<l TEIform="l" part="N">Phoebei currus super aequora flava refutant;</l>
<l TEIform="l" part="N">Oderunt monitus, quaeque officiosa vocari</l>
<l TEIform="l" part="N">Tum primum meruit, nutrix, ingrata vocatur.</l>
<l TEIform="l" part="N">Quid tamen exhausto moliri tempore malint?</l>
<l TEIform="l" part="N">Corcla revelluntur; fluit alta in vulnera sanguis,</l>
<l TEIform="l" part="N">Et madefacta sacrae violat penetralia mentis.</l>
<l TEIform="l" part="N">Mille modis nox una redit, rediisse Leander</l>
<l TEIform="l" part="N">Abscedens ignorat, et insatiabile fervit.</l>
<l TEIform="l" part="N">Cum tamen adversum pelagus videt; oscula iungit,</l>
<l TEIform="l" part="N">Oscula, quae nullis aequanda prioribus, ipse</l>
<l TEIform="l" part="N">Confiteatur Amor; lacrimis maduere profusis,</l>
<l TEIform="l" part="N">Illa velit iuncto pelagus transnare marito:</l>
<l TEIform="l" part="N">Cum videt hunc abiisse, abiit; nec credere porro</l>
<pb id="s141" TEIform="pb"/>
<l TEIform="l" part="N">Quita reversurum est; iam non ignoscit adempto</l>
<l TEIform="l" part="N">Ipsa sibi, crimenque suum putat, esse reversum:</l>
<l TEIform="l" part="N">Aestimat hoc tanti, divisque aequata recedit.</l>
<l TEIform="l" part="N">Lassa ferunt ponto fugientis membra Leandri</l>
<l TEIform="l" part="N">Rite domum Nymphae, nubem Venus addit opacam.</l>
<l TEIform="l" part="N">Constitit in mediis quam quisquam scire reversum</l>
<l TEIform="l" part="N">Posset, et ante suos rediit quaesitus alumnos.</l>
<l TEIform="l" part="N">Nil tamen e suavi narrat delusus amore</l>
<l TEIform="l" part="N">Sed modo dicturum, modo se nescire ferentem</l>
<l TEIform="l" part="N">Miscentemque vagis dictis iuveniliter iram</l>
<l TEIform="l" part="N">Deseruere patres: tum laetitiae nova oriri</l>
<l TEIform="l" part="N">Signa videt, festumque diem cum pectore solus</l>
<l TEIform="l" part="N">Ipse suo peragit, Venerisque altaria curat</l>
<l TEIform="l" part="N">Viva, suae mentis; nec puncto migrat imago</l>
<l TEIform="l" part="N">Unico, imago decens, qualem complexus habebat.</l>
<l TEIform="l" part="N">Quaqua it virgineos oculos, et cetera gestat</l>
<l TEIform="l" part="N">Omnia, quae impressit votis, amor ipse, potito:</l>
<l TEIform="l" part="N">Hoc, miser, in divum delinquens numina sancta</l>
<l TEIform="l" part="N">Quod pietas neglecta fugit, dum iniuria amantis</l>
<l TEIform="l" part="N">Creditur, et superis vultum submittere durum est.</l>
<l TEIform="l" part="N">Nec prius huic pelagus vel mente vaga usurpatum est</l>
<l TEIform="l" part="N">Nec prius in dubio navit suus aequore Rector,</l>
<l TEIform="l" part="N">Ante, nisi superum paces orasset amicas,</l>
<l TEIform="l" part="N">Omnia quae nunc sunt rapidis data munera ventis.</l>
<l TEIform="l" part="N">Cum iamiam suspensa freto vestigia librat</l>
<l TEIform="l" part="N">Murmure vix tenero pontum placare volebat.</l>
<l TEIform="l" part="N">Hoc misero divum menteis avertit amicas,</l>
<l TEIform="l" part="N">Omnia quod male grata, nihil iuvisse benignum est:</l>
<l TEIform="l" part="N">Vota nequit solvisse, una est Hero omnia divum</l>
<l TEIform="l" part="N">Numina; quae Veneris quondam, nunc facta sacerdos</l>
<l TEIform="l" part="N">Destituit prorsus, matremque Deamque Leandri.</l>
<l TEIform="l" part="N">Non olli vetus, in denso quae condita luco</l>
<l TEIform="l" part="N">Ara manet Divae suetos adolevit honoreis:</l>
<pb id="s142" TEIform="pb"/>
<l TEIform="l" part="N">Non sancti merita venerantur mente parenteis:</l>
<l TEIform="l" part="N">Irata est Nemesis, et fata haerentia Parcae</l>
<l TEIform="l" part="N">Praecipitant, mutant subtemine vellera diro.</l>
<l TEIform="l" part="N">Discite ab exemplo, Iuvenes, nec numina votis</l>
<l TEIform="l" part="N">Quisque minora suis, nec fata putare, labore</l>
<l TEIform="l" part="N">Victa semel felice; manet niger exitus alba</l>
<l TEIform="l" part="N">Absque timore Deum, primordia: nec iuvet istic</l>
<l TEIform="l" part="N">Quod pontum fugisse licet: pelagusque Notusque</l>
<l TEIform="l" part="N">Omnibus in campis, pietas ubicumque cuique</l>
<l TEIform="l" part="N">Laesa, petit poenas: non Lampadis illa intentis</l>
<l TEIform="l" part="N">Orgia, non festiva animi deliria curat:</l>
<l TEIform="l" part="N">Imminet in nebula et gressum comitantur euntis</l>
<l TEIform="l" part="N">Dum iustam stricto mucrone expleverit iram.</l>
<l TEIform="l" part="N">Cetera cum laesis ignoscant Numina divis</l>
<l TEIform="l" part="N">Laeditur ista semel: nisi supplicis ore minantem</l>
<l TEIform="l" part="N">Et cito et intrepide sedaris, iusta precando,</l>
<l TEIform="l" part="N">Te tua damnabit tetri mens conscia facti.</l>
<l TEIform="l" part="N">Omnia qui vincit ne numen amoris herile</l>
<l TEIform="l" part="N">Causeris, superest pietas plectitque volantem.</l>
<l TEIform="l" part="N">Matre sua puerum, domitoque Cupidine frangit</l>
<l TEIform="l" part="N">Imbelleis alas, et tela immitia calcat.</l>
<l TEIform="l" part="N">Mater ei est sua temperies, quae gesta per oestrum</l>
<l TEIform="l" part="N">Vindiciis exponit, et aggerat intus agendo</l>
<l TEIform="l" part="N">Te quoque te, divum neglecto iure, Leandre,</l>
<l TEIform="l" part="N">Ultriceis sequitur vibrans Dea Maxima poenas:</l>
<l TEIform="l" part="N">Dena bis exierat, repetito per freta amore</l>
<l TEIform="l" part="N">Laeta dies, spatium invidit Dea longius atra</l>
<l TEIform="l" part="N">Trina manu, nantemque secat vada salsa iuvencum:</l>
<l TEIform="l" part="N">Ilicet <sic TEIform="sic">anteferox</sic> proiecto carceris antro</l>
<l TEIform="l" part="N">Erigit insanis Aquilo, freta turbida flabris.</l>
<l TEIform="l" part="N">Nec tamen insano prius instat barbarus aestu</l>
<l TEIform="l" part="N">Quam medicum Iuvenem pelagi deprendit humique:</l>
<l TEIform="l" part="N">Illum, more suo, Nympharum turba secuta</l>
<pb id="s143" TEIform="pb"/>
<l TEIform="l" part="N">Candidulis fotum manibus, super alta vehebat.</l>
<l TEIform="l" part="N">Omina non saltu non adversantia nando</l>
<l TEIform="l" part="N">Defuerunt, solito stans littore, pronus, in aequor,</l>
<l TEIform="l" part="N">Ducenteis funus vidit Delfinas in alto:</l>
<l TEIform="l" part="N">Ducebant patriae funus iuvenile catervae</l>
<l TEIform="l" part="N">Naiades, summisque leveis super horrida plantis</l>
<l TEIform="l" part="N">Marmora, desilientis iter devertere tendunt,</l>
<l TEIform="l" part="N">Stat puer infelix non finem cernit amandi</l>
<l TEIform="l" part="N">Quamquam fata iubent; lacrimisque iniussa resultant</l>
<l TEIform="l" part="N">Lumina, nec docilem fugiunt fera signa iuventam.</l>
<l TEIform="l" part="N">Et voluit mansisse semel, sed fallere amantem</l>
<l TEIform="l" part="N">Erubuit, leviorque fide mors horrida laesa est.</l>
<l TEIform="l" part="N">Desilit, acta levi vada turbine, sanguine mutant</l>
<l TEIform="l" part="N">Et nivea obsceno conspergunt membra rubore:</l>
<l TEIform="l" part="N">Ipse per insanum pelagus ruit impiger; atque</l>
<l TEIform="l" part="N">Infelix in amore Deus miseretur amantem</l>
<l TEIform="l" part="N">Glaucus; equo propior Triton praeludere tentat</l>
<l TEIform="l" part="N">Atque iter ad patrium versim deducere littus.</l>
<l TEIform="l" part="N">Ergo fatidica tristeis agit undique concha</l>
<l TEIform="l" part="N">Exsequias vivo, sed quem prope mors sit amara:</l>
<l TEIform="l" part="N">Audiit infelix sonitum et letalia frigus</l>
<l TEIform="l" part="N">Membra ligat; nec causa mali, sed terror in huius</l>
<l TEIform="l" part="N">Succedit nomen, peragitque instantia fata.</l>
<l TEIform="l" part="N">Ut quondam stabulis cum saeva obvertit opertis</l>
<l TEIform="l" part="N">Cornua, et occulto Pan turbine bucera versat</l>
<l TEIform="l" part="N">Saecla, rigens, tumidos pridem, quatit aura magistros.</l>
<l TEIform="l" part="N">Et taciti caeco posteis terrore resultant.</l>
<l TEIform="l" part="N">Extra improviso saepes prostrata tumultu est,</l>
<l TEIform="l" part="N">Sponte sua patuere fores; tubicenque cruentus</l>
<l TEIform="l" part="N">Personat, et multo, sine nomine, rauca furore</l>
<l TEIform="l" part="N">Proelia bacchantur: tamen infelicis Ephebi</l>
<l TEIform="l" part="N">Artubus attonitis superest mens, fortis amando:</l>
<l TEIform="l" part="N">Donec atrax nubes  tenebras geminavit ab alto</l>
<pb id="s144" TEIform="pb"/>
<l TEIform="l" part="N">Et ventorum animae, evulso cum faece profundo,</l>
<l TEIform="l" part="N">Adversae obsonuere, Notus Borealibus iris</l>
<l TEIform="l" part="N">Pugnat, et adversos Zephyris furit Eurus in aestus.</l>
<l TEIform="l" part="N">Miscetur caelo pontus: caelum omne residit</l>
<l TEIform="l" part="N">Adscenditque fretum: quid opus iuvenilia tanto</l>
<l TEIform="l" part="N">Impete quassari proiecti membra puelli?</l>
<l TEIform="l" part="N">Verum ea vis fidi semper perhibetur amoris,</l>
<l TEIform="l" part="N">Magna domat: vix ingenteis clemente fragores</l>
<l TEIform="l" part="N">Undique cum geminant, fidus superatur Amator.</l>
<l TEIform="l" part="N">Restat enim, nec saeva timet, nec languida curat:</l>
<l TEIform="l" part="N">Robora, suffixo volat ad sua praemia corde.</l>
<l TEIform="l" part="N">Tantum habet hic fati. Sed tempestate profunda</l>
<l TEIform="l" part="N">Actus in ima, dehinc celso sublatus Olympo</l>
<l TEIform="l" part="N">Vivebat tamen, atque immitia fila trahebat.</l>
<l TEIform="l" part="N">Altivida donec suspensam turre lucernam</l>
<l TEIform="l" part="N">Vidit, eam obiecta tutatur veste puella,</l>
<l TEIform="l" part="N">Florem olei invergens: tutanti barbara restant</l>
<l TEIform="l" part="N">Flamina, nec flammas iam pascere Pallas amicas</l>
<l TEIform="l" part="N">Nec iam Vulcani ventis favor obstat et aestu.</l>
<l TEIform="l" part="N">Venti transversis laceratum flatibus ignem</l>
<l TEIform="l" part="N">Exstinguunt, necquicquam inhiat refovere puellas:</l>
<l TEIform="l" part="N">Ignis ubi periit, vincunt freta saeva Leandrum.</l>
<l TEIform="l" part="N">Iamque anima exsensum corpus fugiente, per altum</l>
<l TEIform="l" part="N">Fluctibus obscuris sursum et iactata deorsum.</l>
<l TEIform="l" part="N">Unda quatit, totaque exercet nocte potitum.</l>
<l TEIform="l" part="N">Interea fidum exspectans in moenibus Hero</l>
<l TEIform="l" part="N">Sponsum, avide in pelagus speculanteis misit ocellos,</l>
<l TEIform="l" part="N">Multa mala indicens exstincto lampadis igni.</l>
<l TEIform="l" part="N">Cum roseum emergit pelago iubar: horrida sidunt</l>
<l TEIform="l" part="N">Marmora, ventorum moriuntur inania sensim</l>
<l TEIform="l" part="N">Murmura, eos solito frenavit carcere rursum</l>
<l TEIform="l" part="N">Hippotades, posteisque iugis obstruxit aenos:</l>
<l TEIform="l" part="N">Stabat adhuc, excelsa loco, nec deinde videnda</l>
<pb id="s145" TEIform="pb"/>
<l TEIform="l" part="N">Astra premit votis, et quem prius exsecrata est</l>
<l TEIform="l" part="N">Solem avide poscit, nec quam mala poscat in illo</l>
<l TEIform="l" part="N">Scire potest sibimet: nisi quod mala cuncta videntur</l>
<l TEIform="l" part="N">Quod sponso tanta iampridem nocte carendum est.</l>
<l TEIform="l" part="N">Vix bene purpureo radiis freta Sole relucent</l>
<l TEIform="l" part="N">Et viridem flavo conspergunt lumine pontum</l>
<l TEIform="l" part="N">Nox etiam incertae pugnabat victa diei,</l>
<l TEIform="l" part="N">Monstrat amor lacerum, turris fundamina propter,</l>
<l TEIform="l" part="N">Ah lacerum, iam non spectandi, corpus amantis.</l>
<l TEIform="l" part="N">Ipsa sibiindicio, nec iam bene viderat, ille est</l>
<l TEIform="l" part="N">Ille fuit, clamat, flavosque a vertice crineis</l>
<l TEIform="l" part="N">Attonitis manibus lacerat, ululamina prima</l>
<l TEIform="l" part="N">Non nutrix non ipsa capit, sine mente querela</l>
<l TEIform="l" part="N">Prima fuit, non verba malo satis apta dolori</l>
<l TEIform="l" part="N">Repperit, ipse dolor verba indignissima dictat.</l>
<l TEIform="l" part="N">Erumpit tandem: Sic, o carissime, sic o</l>
<l TEIform="l" part="N">Et tamen, inquit, ades; nec me tua sancta fefellit</l>
<l TEIform="l" part="N">Morte fides; nec te par mox mea fallet amantem!</l>
<l TEIform="l" part="N">Iungam equidem caro carum cum corpore corpus</l>
<l TEIform="l" part="N">Quodque mare insiliens sperasti, prorsus habebis.</l>
<l TEIform="l" part="N">Vel care mihi. Vos o crudelia Divum</l>
<l TEIform="l" part="N">Numina, digna suo si quisquam ea nomine censet</l>
<l TEIform="l" part="N">Cum teneram tanto lusistis amore puellam</l>
<l TEIform="l" part="N">Ipsa suum ut pelago iuvenem committeret alto.</l>
<l TEIform="l" part="N">Ipsa ego nec divos nec credere numina possum,</l>
<l TEIform="l" part="N">Qui fidei favistis ut hoc mox fine fideleis</l>
<l TEIform="l" part="N">Numine confisos tanto, traheretis amanteis.</l>
<l TEIform="l" part="N">Vos fidei adversos misistis in aequora ventos</l>
<l TEIform="l" part="N">Quorum ego sub nutu, nullo Rectore, teneri</l>
<l TEIform="l" part="N">Omnia, nunc demum, misera atque improvida, disco.</l>
<l TEIform="l" part="N">Quamvis hoc nobis rapuistis, ut indole in una</l>
<l TEIform="l" part="N">Viventeis, vitam nequeat decurrere uterque,</l>
<l TEIform="l" part="N">Qualem isto meriti sumus et speravimus ausu,</l>
<pb id="s146" TEIform="pb"/>
<l TEIform="l" part="N">Hoc numquam tamen, hoc numquam rapietis, ut uno</l>
<l TEIform="l" part="N">Post fatum infelix pelago tumulemur uterque:</l>
<l TEIform="l" part="N">Qui nunc me servastis, ut orba puella Leandro</l>
<l TEIform="l" part="N">Illius e celsa spectarem turre cadaver,</l>
<l TEIform="l" part="N">Mox nostrum in caro spectabitis, heic quoque, funus</l>
<l TEIform="l" part="N">Funere, nulla meam retinebunt stamina vitam.</l>
<l TEIform="l" part="N">Vos vaga ventorum, bacchantia per mare magnum</l>
<l TEIform="l" part="N">Flamina, in aeterno teneat rex carcere vester:</l>
<l TEIform="l" part="N">Tuque dies, quae prima mei mihi nuntia fati es,</l>
<l TEIform="l" part="N">Dum rediturum aliis exspecto fluctibus illum</l>
<l TEIform="l" part="N">Illum illum, misera, in cuius modo corpore tristi</l>
<l TEIform="l" part="N">Commorior, nec amore tamen, sed praepete vita.</l>
<l TEIform="l" part="N">Saeva dies, te Sol semper deploret eandem</l>
<l TEIform="l" part="N">Nec choreis umquam nec tu celebrabere taeda,</l>
<l TEIform="l" part="N">Sancta infelicis servabis dicta puellae</l>
<l TEIform="l" part="N">Infelicis, amor quam celsa turre volentem</l>
<l TEIform="l" part="N">Praecipitat, te nubis iners tegat undique pallor,</l>
<l TEIform="l" part="N">Ut viridi obscenum contristes frigore caelum.</l>
<l TEIform="l" part="N">Aequora pons iungat, et terra absorbeat ima</l>
<l TEIform="l" part="N">Tartara mole ciens, pereant locus, atque pericla;</l>
<l TEIform="l" part="N">Vos miseri amissa nata, lugete parenteis,</l>
<l TEIform="l" part="N">Et qui me cupidam non indulsistis amori</l>
<l TEIform="l" part="N">Ut flos virgineus voto obmarcesceret atro,</l>
<l TEIform="l" part="N">Spemque procis dubiam dictis lusistis amicis,</l>
<l TEIform="l" part="N">Quorum ego, ceu laeti veris pars magna, reporto</l>
<l TEIform="l" part="N">Crimina, et a vobis meritas exhaurio poenas,</l>
<l TEIform="l" part="N">Ah vobis meritas, natae mihi deinde luendas.</l>
<l TEIform="l" part="N">Nunc pro purpureo thalamo mihi busta parate,</l>
<l TEIform="l" part="N">Pro pinu geniali, atras succendite taxos,</l>
<l TEIform="l" part="N">Flammea sit multo restinctus flumine carbo,</l>
<l TEIform="l" part="N">Vos mea pro dulci, cinis imperfecta, nepote</l>
<l TEIform="l" part="N">Impleat, haec gremium spes consoletur avorum.</l>
<l TEIform="l" part="N">Unum hoc: ne caro deiungite corcula corde</l>
<pb id="s147" TEIform="pb"/>
<l TEIform="l" part="N">Nostra, sed unanimes urna confundite manes.</l>
<l TEIform="l" part="N">Umbra duobus erit de corporibus simul una,</l>
<l TEIform="l" part="N">Una, nec Elysios duplex, nisi nomine solo</l>
<l TEIform="l" part="N">Trans loca plorantum gaudens tranabit in hortos:</l>
<l TEIform="l" part="N">Cetera venturis legatur cura Poetis.</l>
<l TEIform="l" part="N">Clamat enim clare, meque in sua fata Leander</l>
<l TEIform="l" part="N">Seram etiam poscit; veniam, carissime, qualem</l>
<l TEIform="l" part="N">Sponsa fides, tua mors, et barbara fata vocarunt.</l>
<l TEIform="l" part="N">At prius ac pereat, fungatur laesa Cupido</l>
<l TEIform="l" part="N">Vindicibus verbis, et mortem carmine penset.</l>
<l TEIform="l" part="N">Carmine quod divis suprema, nunc voveo hora.</l>
<l TEIform="l" part="N">O tua sic, o te tua sic, sic lugeat, o te</l>
<l TEIform="l" part="N">Tartarea in specula, Thrax perfide, lugeat uxor,</l>
<l TEIform="l" part="N">Ut miseram modo me misero spoliare marito</l>
<l TEIform="l" part="N">Ut, Borea, potuisti, eheu, seu turbine diro</l>
<l TEIform="l" part="N">Hoc aliae fecere animae, sive insimul omneis.</l>
<l TEIform="l" part="N">Infelix obeo, tamen et miserabilis, Hero,</l>
<l TEIform="l" part="N">Nox venturam <sic corr="atris" TEIform="sic">artis</sic> modo me circumvolat alis,</l>
<l TEIform="l" part="N">Lux abit, haec suprema meo spectata dolori.</l>
<l TEIform="l" part="N">Et quam grande decus talem iecisse puellam</l>
<l TEIform="l" part="N">Altivida e specula, superi inclementia fati!</l>
<l TEIform="l" part="N">Quid teneris nocuit solem me cernere ocellis,</l>
<l TEIform="l" part="N">Quae modo ibi iaceo fera ubi mersere Leandrum</l>
<l TEIform="l" part="N">Marmora? sed quoniam tanta est sitis huius in astris</l>
<l TEIform="l" part="N">Sanguinis, ibo equidem, vosque hoc satiabo piaclo.</l>
<l TEIform="l" part="N">Ibo equidem o superi; misera et miserabilis Hero.</l>
<l TEIform="l" part="N">Plura locuturam filo rapuere resecto</l>
<l TEIform="l" part="N">Flens Lachesis, nec laeta soror: salit impete magno</l>
<l TEIform="l" part="N">Turris ab excelsae specula, qua maesta cadaver</l>
<l TEIform="l" part="N">Antidea vigili princeps spectarat ocello;</l>
<l TEIform="l" part="N">Et lacera ad lacerum devenit sponsa maritum;</l>
<l TEIform="l" part="N">Membra, quibus poterant exstincti vivere amanteis</l>
<pb id="s148" TEIform="pb"/>
<l TEIform="l" part="N">Sparsa iacent passim, cerebroque adspergitur Herus</l>
<l TEIform="l" part="N">Custodem, turris, quam constituere parenteis.</l>
<l TEIform="l" part="N">Movit amor maestos, movit Fortuna parenteis,</l>
<l TEIform="l" part="N">Marmor habet cinereis unum, una inscriptio, binos.</l>
<l TEIform="l" part="N">Unum habet haec marmor, titulo confunditur hospes.</l>
<l TEIform="l" part="N">Haec ego formosis impendi dicta puellis,</l>
<l TEIform="l" part="N">Aurea cum nondum tenera lanugine malas</l>
<l TEIform="l" part="N">Purpureae vestis domitrix aetatis, habebat.</l>
<l TEIform="l" part="N">Prisca situ evolvens sanctorum oracula vatum;</l>
<l TEIform="l" part="N">Vatibus in teneris quondam quota pompa futura.</l>
<l TEIform="l" part="N">Mens mihi non haec est, molleis seducere Ephebos</l>
<l TEIform="l" part="N">A venerandarum virtutum semita, in altas</l>
<l TEIform="l" part="N">Errorum tenebras, et caeco lumine vulgus,</l>
<l TEIform="l" part="N">Cui lyra, grande sonans, dudum claudentis iambi</l>
<l TEIform="l" part="N">Alite, reclusit Stoae mysteria sectae.</l>
<l TEIform="l" part="N">Sed magis exemplum fugiendi ponere amoris</l>
<l TEIform="l" part="N">Insidias et tela, modis fallentia miris.</l>
<l TEIform="l" part="N">Qui sapit exitio alterius cavet atra pericla,</l>
<l TEIform="l" part="N">Adversoque animum sapientem opponit amori,</l>
<l TEIform="l" part="N">Cetera quid nostris opus est depellere dictis</l>
<l TEIform="l" part="N">Crimina? vulgus iners Virtus eliminat istinc:</l>
<l TEIform="l" part="N">Nec metuo infesta ludenteis indole sannas.</l>
<l TEIform="l" part="N">Candidulum multo pectus cui floret honore</l>
<l TEIform="l" part="N">A studiis Sophiae; quid inanis turba laboret</l>
<l TEIform="l" part="N">Erubui pridem curare, pedemque retorsi</l>
<l TEIform="l" part="N">Ne latitantem, herbae sub tegmine, comprimat anguem.</l>
<l TEIform="l" part="N">Spe famae insignis, re nobilitatis avitae.</l>
</lg>
<closer TEIform="closer">FINIS LEANDRIDOS.</closer>
<pb id="s149" TEIform="pb"/>
</div1></body></text>









</TEI.2>