<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Poematum libri duo.</title>
<title type="sub" TEIform="title">Machine-readable text</title>
<author n="Corvinus" TEIform="author">Corvinus, Elias</author>
<editor TEIform="editor" role="editor">Corvinus, Elias</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/corvi1" type="href" id="corvi1" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">corvi1</note>
<note type="filename" anchored="yes" TEIform="note" place="unspecified">corvinuspoemata.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">corvinuspoemata.xml</note>
<note type="imgpath" anchored="yes" TEIform="note" place="unspecified">corvi1/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Leipzig: Joh. Rhamba, 1568.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">March 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">
new TEI header; typed text - structural tagging complete - no semantic tagging - Morpheus spell check</item>
</change>
</revisionDesc>
</teiHeader>




<text><body><div1 type="book">
<head>ELIAE CORVINI IOACHIMICI IOSEPHIADOS, </head>
<div2 id="CoPL.01.01" n="1" type="poem" org="uniform" sample="complete" TEIform="div2" part="N">
<head>LIBER PRIMUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">QUi tenui longum condebam carmine tempus,</l>
<l TEIform="l" part="N">Maius opus moveo, maior dum nascitur aetas.</l>
<l TEIform="l" part="N">Nunc libuit segni paulatim plebe relicta,</l>
<l TEIform="l" part="N">Ardua Pierii tentare cacumina montis:</l>
<l TEIform="l" part="N">Praemia Castalidum libuit sperare sororum,</l>
<l TEIform="l" part="N">Fructum aliquem dulcis famae, expertisque sepulchri.</l>
<l TEIform="l" part="N">Si tamen, ô vates, tantum mea carmina possunt,</l>
<l TEIform="l" part="N">Impune ut vestros detur contingere vultus,</l>
<l TEIform="l" part="N">Atque aliquos usus coepti sperare laboris.</l>
<l TEIform="l" part="N">Te cano, qui tenerae vernans in flore iuventae,</l>
<l TEIform="l" part="N">Praedulces patriae fines, carumque parentem</l>
<l TEIform="l" part="N">Linquere, et ignota longae regionis in ora</l>
<l TEIform="l" part="N">(Insignis pietate licet) tot voluere casus,</l>
<l TEIform="l" part="N">Tot vitae fueras adversa impulsus obire.</l>
<l TEIform="l" part="N">Spiritus aeterno recreas qui corda vigore,</l>
<l TEIform="l" part="N">Procedens gemino caeli de numine, et uno,</l>
<l TEIform="l" part="N">Qui solus triplexque polo regis aurea sceptra:</l>
<l TEIform="l" part="N">Cuius nequiquam sine munere coepta moventur,</l>
<l TEIform="l" part="N">Quae genus humanum subiecto exercet in orbe:</l>
<l TEIform="l" part="N">Huc ades, atque animis divine illabere nostris.</l>
<l TEIform="l" part="N">Insinuans tacitas menti superindue vires,</l>
<l TEIform="l" part="N">Obruta ne duro procumbat pondere Musa.</l>
<l TEIform="l" part="N">Tu mihi deductae post tot discrimina vitae,</l>
<l TEIform="l" part="N">Felicis pueri mutata edissere fata.</l>
<pb id="s006" n="6" TEIform="pb"/>
<l TEIform="l" part="N">Qualiter exacto luctu, crebrisque procellis,</l>
<l TEIform="l" part="N">Ad celebris famae summa ad fastigia rerum</l>
<l TEIform="l" part="N">Euectus, placidum vitae transegerit aevum,</l>
<l TEIform="l" part="N">Ridentis vario fortunae munere laetus.</l>
<l TEIform="l" part="N">Ceu postquam horrificos irati navita ponti</l>
<l TEIform="l" part="N">Evasit fluctus: et iam cum coniuge prolem</l>
<l TEIform="l" part="N">Atque lares tetigit tutos: nihil aspera sentit</l>
<l TEIform="l" part="N">Quae mala pertulerat: sed pocula laeta iocosque</l>
<l TEIform="l" part="N">Exercet, vitamque alacris per gaudia ducit.</l>
<l TEIform="l" part="N">Omnia sic hominum caelesti lege feruntur.</l>
<l TEIform="l" part="N">Niliaca magni vir erat Pharaonis in aula,</l>
<l TEIform="l" part="N">Putiphares, equitum horrentes qui Marte cohortes</l>
<l TEIform="l" part="N">Inter Primus erat, saevisque acerrimus armis.</l>
<l TEIform="l" part="N">Ille Iacobiaden puerum (quem turba vagando</l>
<l TEIform="l" part="N">Dum mutat merces, exili vendidit aere)</l>
<l TEIform="l" part="N">Accierat tenuem per tecta operosa ministrum,</l>
<l TEIform="l" part="N">Ignarus tanti casus, stirpisque sacratae.</l>
<l TEIform="l" part="N">Iamque brevi spatio tranquilla mente ferebat</l>
<l TEIform="l" part="N">Servitium: ac fidus mandata insueta colebat:</l>
<l TEIform="l" part="N">Cum subito (mirum cunctis) assurgere in altum,</l>
<l TEIform="l" part="N">Optatoque statu fortunae cedere heriles,</l>
<l TEIform="l" part="N">Perque domum fatis felicibus omnia ferri.</l>
<l TEIform="l" part="N">Causa latet: rerum nisi forsan causa novarum</l>
<l TEIform="l" part="N">Sit puer. hunc ergo penetrali sede recedens</l>
<l TEIform="l" part="N">Advocat, ac placido dominus sic pectore fatur.</l>
<l TEIform="l" part="N">Quod tamen ante oculos nostros te numen amicum</l>
<l TEIform="l" part="N">Obtulit? aspirant quam dextris omnia votis?</l>
<l TEIform="l" part="N">Dum mecum libet esse tibi: libeat tibi saltem</l>
<l TEIform="l" part="N">Esse diu. nostris age iam quaecumque tenentur</l>
<l TEIform="l" part="N">Sub manibus tua sint: domus haec tibi pareat omnis.</l>
<pb id="s007" n="7" TEIform="pb"/>
<l TEIform="l" part="N">Agnovisse fidem satis est, sinceraque corda:</l>
<l TEIform="l" part="N">Consiliis haec cuncta regas: te summa potestas</l>
<l TEIform="l" part="N">Nostrarum maneat rerum: solum optima coniux</l>
<l TEIform="l" part="N">Sit mea, sint subiecta tuis reliqua omnia iussis.</l>
<l TEIform="l" part="N">Ipse ego securusque animi, iam denique liber,</l>
<l TEIform="l" part="N">Pondera nostra tuae ceruici tota reponam.</l>
<l TEIform="l" part="N">Dixit, et in facti pignus data dextera dextrae.</l>
<l TEIform="l" part="N">Tum nova pertentant iuvenilem gaudia mentem:</l>
<l TEIform="l" part="N">Laetus abit, monitis cupidus parere benignis:</l>
<l TEIform="l" part="N">Ut prius optata respondent omnia sorte.</l>
<l TEIform="l" part="N">Interea coniux domini miseranda dolore</l>
<l TEIform="l" part="N">Aucta novo, ingenti curarum fluctuat aestu.</l>
<l TEIform="l" part="N">Forma placet, iuvenisque pii decus ore refulgens,</l>
<l TEIform="l" part="N">Quaeque erat in pulchro pulcherrima corpore virtus.</l>
<l TEIform="l" part="N">Ardet amore: graves regnant sub pectore flammae:</l>
<l TEIform="l" part="N">Carpitur, est imas virus letale medullas.</l>
<l TEIform="l" part="N">Utque tremit summis umbrosa in montibus ilex,</l>
<l TEIform="l" part="N">Iamque huc iamque illuc concusso vertice nutat:</l>
<l TEIform="l" part="N">Dum circa Astraei furioso murmure fratres</l>
<l TEIform="l" part="N">Inter se certant: vinci negat illa, sed altis</l>
<l TEIform="l" part="N">Tandem avulsa iugis, praeceps ruit impete magno.</l>
<l TEIform="l" part="N">Sic animum immenso primum percussa fragore,</l>
<l TEIform="l" part="N">Qua valet adversata malo obluctatur iniquo:</l>
<l TEIform="l" part="N">Deinde labans, secum flammata mente volutat.</l>
<l TEIform="l" part="N">Heu mihi, quae pestis perculsa sub ossa resedit?</l>
<l TEIform="l" part="N">Perpetuaene igitur carpent mea pectora curae,</l>
<l TEIform="l" part="N">Nec dabitur cuiquam caussas aperire latentes?</l>
<l TEIform="l" part="N">Ergo animum tanto semper maerore fatigem?</l>
<l TEIform="l" part="N">Ibo, tot ac tantos fluctus e corde refundam.</l>
<l TEIform="l" part="N">Aggrediar dictis: forsan medicina furoris</l>
<pb id="s008" n="8" TEIform="pb"/>
<l TEIform="l" part="N">Haec erit, effari quod mente revoluimus aegra.</l>
<l TEIform="l" part="N">Sis comes ô praesens quodcumque es numen amantum.</l>
<l TEIform="l" part="N">Haec inter, iuvenem accessit male sana decorum:</l>
<l TEIform="l" part="N">Quem simul aspexit, totos tremefacta per artus,</l>
<l TEIform="l" part="N">Laetitiaque metuque pavet, haeretque: velut cum</l>
<l TEIform="l" part="N">Formato videas pallens e marmore signum.</l>
<l TEIform="l" part="N">Post memor incoepti, vultum demissa profatur.</l>
<l TEIform="l" part="N">Ante alios formose puer mihi carior omnes,</l>
<l TEIform="l" part="N">Ante omnes meritis nostro devincte favori:</l>
<l TEIform="l" part="N">Quae mihi concilias, placidae quae gaudia menti?</l>
<l TEIform="l" part="N">Dum tanta impositum munus ratione gubernas.</l>
<l TEIform="l" part="N">Diis equidem auspicibus reor has accedere terras,</l>
<l TEIform="l" part="N">Teque domum fato nostram tetigisse volenti.</l>
<l TEIform="l" part="N">Hinc rerum cessit tibi copia quaeque mearum,</l>
<l TEIform="l" part="N">Tota velut nostrum te observat turba maritum.</l>
<l TEIform="l" part="N">Maesta sed heu de te quantum sub sensibus imis</l>
<l TEIform="l" part="N">Volnus alo: quanto rumpis praecordia telo?</l>
<l TEIform="l" part="N">Quo decor iste tuus miseram me perdidit aestu?</l>
<l TEIform="l" part="N">Quin age succurras: mea iussa capessere fas est,</l>
<l TEIform="l" part="N">Et bene respondet meritis tua gratia nostris.</l>
<l TEIform="l" part="N">Sim tua, dum tua sint reliqua omnia: tu mihi solus</l>
<l TEIform="l" part="N">Auxilium et requies fessae. nihil inde malorum</l>
<l TEIform="l" part="N">Sperandum: ignari procul absit coniugis ira.</l>
<l TEIform="l" part="N">Sunt mihi quae meritis expendam praemia tantis.</l>
<l TEIform="l" part="N">Namque (fatebor enim) domini clementia nostra</l>
<l TEIform="l" part="N">Pendet ope: hic tua me si viderit acta probantem,</l>
<l TEIform="l" part="N">Servitio si digna tuo praeconia ferrem,</l>
<l TEIform="l" part="N">Qua mercede fores quanto donatus honore?</l>
<l TEIform="l" part="N">Sic effata, imo gemitus de pectore rupit,</l>
<l TEIform="l" part="N">Aspectans avide iuvenem, quae proferat ore.</l>
<pb id="s009" n="9" TEIform="pb"/>
<l TEIform="l" part="N">Talibus attonitus dictis stupet ille, ruborem</l>
<l TEIform="l" part="N">Virgineum vultu effundens: tremit inscius, ac si</l>
<l TEIform="l" part="N">Praerupto varios torquentem vertice gyros</l>
<l TEIform="l" part="N">Chaoniae accipitrem fors conspexere volucres.</l>
<l TEIform="l" part="N">Tandem ait, insolito turbatus pectora casu.</l>
<l TEIform="l" part="N">Plurima promeritam de me numquam ipse negabo,</l>
<l TEIform="l" part="N">Nec meminisse tui, manet haec dum vita, pigebit</l>
<l TEIform="l" part="N">Femina, post unam summe mihi amanda parentem.</l>
<l TEIform="l" part="N">Sed quae nunc animo insedit malesuada voluptas?</l>
<l TEIform="l" part="N">Quid iuvat heu factis miserum tentare malignis?</l>
<l TEIform="l" part="N">An data periurus domino nunc foedera rumpam,</l>
<l TEIform="l" part="N">Et te sancte pudor violem? prius ima dehiscens</l>
<l TEIform="l" part="N">Raptet humus. quantos eheu ferat unica luctus</l>
<l TEIform="l" part="N">Hora mihi, quanta foret haec mens saucia culpa?</l>
<l TEIform="l" part="N">Sit licet occultum terris scelus, id tamen altus</l>
<l TEIform="l" part="N">Vindice prospectat vultu regnator Olympi.</l>
<l TEIform="l" part="N">Est aliquid dempto moliri iusta timore,</l>
<l TEIform="l" part="N">Plenaque multorum facta evitare laborum.</l>
<l TEIform="l" part="N">Quin age spem diram coepti depone furoris,</l>
<l TEIform="l" part="N">Propositis absiste viis. quin sola marito</l>
<l TEIform="l" part="N">Soli fida mane: thalami neu desere pactum.</l>
<l TEIform="l" part="N">Haec iuvenis, multoque etiam his maiora ferebat,</l>
<l TEIform="l" part="N">Immensum afflictae sperans lenire dolorem,</l>
<l TEIform="l" part="N">Atque animum penitus solando avertere curis.</l>
<l TEIform="l" part="N">Hinc abit, et tacitus quae sunt per agenda facessit.</l>
<l TEIform="l" part="N">Illa sed elusum vana ut spe sentit amorem,</l>
<l TEIform="l" part="N">Maiores rabido motat sub pectore flammas.</l>
<l TEIform="l" part="N">Ac velut, exsuperant cum saeva incendia quondam,</l>
<l TEIform="l" part="N">Nil vires hominumque valent, amnesque profusi:</l>
<l TEIform="l" part="N">Sed furit immissis late Vulcanus habenis:</l>
<pb id="s010" n="10" TEIform="pb"/>
<l TEIform="l" part="N">Sic mulier nihil arte valet, nil viribus ullis.</l>
<l TEIform="l" part="N">Certum est, dum primi fines transgressa pudoris</l>
<l TEIform="l" part="N">Constitit, extremae sudare ad praemia metae.</l>
<l TEIform="l" part="N">Hoc sedet, hoc maestae noctesque diesque recursat.</l>
<l TEIform="l" part="N">Non illi Cereris, Bacchi non munera curae,</l>
<l TEIform="l" part="N">Nullae laetitiae: gemmarum nulla nec auri</l>
<l TEIform="l" part="N">Copia, suspensam norunt avellere mentem.</l>
<l TEIform="l" part="N">Solum hoc urget opus: caecos explere furores,</l>
<l TEIform="l" part="N">Atque sequi stimulos et castra libidinis atrae.</l>
<l TEIform="l" part="N">Ergo aditus coeptis faciles, et tempora quaerit.</l>
<l TEIform="l" part="N">Annua forte dies aderat, qua tota per urbem</l>
<l TEIform="l" part="N">Turba potens laetis celebrat convivia tectis.</l>
<l TEIform="l" part="N">Agglomerant iussi praedicta sub atria cives,</l>
<l TEIform="l" part="N">Quaeque tori socio comitem se femina iungit:</l>
<l TEIform="l" part="N">Tunc hilaresque iocos tempus tunc gaudia poscit,</l>
<l TEIform="l" part="N">Sollicitos nimium lux respuit illa Catones.</l>
<l TEIform="l" part="N">Vir simul ad ritus accingitur ire vetustos.</l>
<l TEIform="l" part="N">Illa domo maeret vacua: simulatique profert</l>
<l TEIform="l" part="N">Verba gemens. solus festum solenne frequentes</l>
<l TEIform="l" part="N">O dulcis coniux: aegram me nescio qui nunc</l>
<l TEIform="l" part="N">Confundat dolor: est certe praesaga mali mens:</l>
<l TEIform="l" part="N">Sic ô sic positae blandam permitte quietem.</l>
<l TEIform="l" part="N">Credidit ignarus dictis, tectoque recessit.</l>
<l TEIform="l" part="N">Vix erat ad limen ventum, subito aegra molestum</l>
<l TEIform="l" part="N">Seclusit morbum: Tyrio bis murice tinctas</l>
<l TEIform="l" part="N">Induitur vestes, colloque accommodat aurum.</l>
<l TEIform="l" part="N">His ait, his opus est praesens in tempus: et ora</l>
<l TEIform="l" part="N">Fulgida, candentesque manus tota arte serenat.</l>
<l TEIform="l" part="N">Tunc iuvenem ante fores incautum <orig reg="apprehendit" TEIform="orig">appraendit</orig>: et ipsi</l>
<l TEIform="l" part="N">Retro ferre pedes sic est exorsa paranti.</l>
<pb id="s011" n="11" TEIform="pb"/>
<l TEIform="l" part="N">Siste gradus: non te Gaetulae dira leaenae</l>
<l TEIform="l" part="N">Saevities, non te infestat rapidissima Tigris:</l>
<l TEIform="l" part="N">Sed quae prae reliquis foret amplectenda, per omnes</l>
<l TEIform="l" part="N">Quam peteres casus, dubiis solatia rebus:</l>
<l TEIform="l" part="N">Ni tantum ingratus, rigidi nisi pectoris esses.</l>
<l TEIform="l" part="N">Pulchrum equidem fuerat precibus mollescere nostris/</l>
<l TEIform="l" part="N">Et patulas primis aures tribuisse querelis:</l>
<l TEIform="l" part="N">Sed nunc illa, favens monitis, mihi coepta rependas:</l>
<l TEIform="l" part="N">Quae facienda olim petii facienda memento.</l>
<l TEIform="l" part="N">En ego, letali mentem defessa dolore,</l>
<l TEIform="l" part="N">Te solum gemo, te miserabilis ardeo solum:</l>
<l TEIform="l" part="N">Unius aut superem merito, aut exstinguar ab uno:</l>
<l TEIform="l" part="N">Tu potis es tantas animis exscindere curas.</l>
<l TEIform="l" part="N">Sin nostris idem tamen adversabere votis,</l>
<l TEIform="l" part="N">Non hominem, rigidis sed dicam e cautibus ortum:</l>
<l TEIform="l" part="N">Dura seges ferri accrevit praecordia circum,</l>
<l TEIform="l" part="N">Immanesque suis uri eduxere latebris.</l>
<l TEIform="l" part="N">Te propter domino ficta est fallacia nostro,</l>
<l TEIform="l" part="N">Posthabui tenero genialia gaudia ludo,</l>
<l TEIform="l" part="N">Praeposui amplexus optatae lucis honori.</l>
<l TEIform="l" part="N">Quin age, nunc placitis invitant cuncta hymenaeis:</l>
<l TEIform="l" part="N">Me sequere: et quiduis pete: me tribuente tenebis.</l>
<l TEIform="l" part="N">Quid dubitas? en perge: diu quid coepta moraris?</l>
<l TEIform="l" part="N">Si mea dicta neges occlusas mittere in aures,</l>
<l TEIform="l" part="N">Non laeta casus mente experiere suturos:</l>
<l TEIform="l" part="N">Commoda si nequeant tamen ipsa pericula flectant.</l>
<l TEIform="l" part="N">Ipsa ego mendaci linguam sermone resolvam,</l>
<l TEIform="l" part="N">Persuadens domino scelerati exorsa ministri:</l>
<l TEIform="l" part="N">Fregerit hospitii qui iura verenda, fidemque,</l>
<l TEIform="l" part="N">Affectans lecti foedus temerare pudicum.</l>
<pb id="s012" n="12" TEIform="pb"/>
<l TEIform="l" part="N">Quis tibi tunc animus, quanta hinc incommoda surgant?</l>
<l TEIform="l" part="N">Utere dum licitum laetis, ne adversa sequantur:</l>
<l TEIform="l" part="N">Me tibi vel facilem, sive experieris amaram.</l>
<l TEIform="l" part="N">Sint efficta: fides tamen haec efficta sequetur.</l>
<l TEIform="l" part="N">Sic memorans, lacrimas specioso proruit ore,</l>
<l TEIform="l" part="N">Singultusque dedit, velut his amor omnia vertat.</l>
<l TEIform="l" part="N">Ille nihil contra: fremitu nihil oppugnante</l>
<l TEIform="l" part="N">Subsidit, tollens animos audentior obstat:</l>
<l TEIform="l" part="N">Magno corde domat curam, divinaque mente</l>
<l TEIform="l" part="N">Iussa agitat: parere dei negat alta voluntas.</l>
<l TEIform="l" part="N">Immotum durat pectus, scelus abicit omne:</l>
<l TEIform="l" part="N">Nil lacrimaeque precesque valent, vis nulla minarum:</l>
<l TEIform="l" part="N">Fixum est, immani numquam succumbere culpae.</l>
<l TEIform="l" part="N">Inicit ergo manus furiis impulsa silenti,</l>
<l TEIform="l" part="N">Vique trahit sedi occultae: rapit ille ruitque,</l>
<l TEIform="l" part="N">Festinatque fugam tristis: liberque relicta</l>
<l TEIform="l" part="N">Prorumpit palla, praeceps penetralia linquens.</l>
<l TEIform="l" part="N">Ceu cum forte dolos persensit callida vulpes,</l>
<l TEIform="l" part="N">Fertur in arva volans trepide: socia agmina donec</l>
<l TEIform="l" part="N">Per nemus aspexit: tunc sese adiungit, et omnem</l>
<l TEIform="l" part="N">Exuit insidiis quem coeperat ante dolorem.</l>
<l TEIform="l" part="N">Servatae pietatis amor, servata pudoris</l>
<l TEIform="l" part="N">Relligio, et fidei, iuvenilia pectora mulcent.</l>
<l TEIform="l" part="N">Tum vero dubia mentem formidine pressa,</l>
<l TEIform="l" part="N">Stat, sua flammato pervoluens pectore facta,</l>
<l TEIform="l" part="N">Nescia consilii: regnant iraeque timorque:</l>
<l TEIform="l" part="N">Tandem alternanti prorumpit talia corde.</l>
<l TEIform="l" part="N">Mene igitur coeptis victam desistere? mene</l>
<l TEIform="l" part="N">Nequiquam tentasse minis, tentasse precando,</l>
<l TEIform="l" part="N">Nec posse imperiis immitem astringere nostris?</l>
<pb id="s013" n="13" TEIform="pb"/>
<l TEIform="l" part="N">Quippe mihi fors dura vetat. nonne ipsa per aulam</l>
<l TEIform="l" part="N">Quae regina meam incedo, quam turba verentur</l>
<l TEIform="l" part="N">Plurima, non tantos possim compescere fastus?</l>
<l TEIform="l" part="N">Experiar vires spretae, quam angusta potestas:</l>
<l TEIform="l" part="N">An dolus, an virtus: quis enim in muliere requirat?</l>
<l TEIform="l" part="N">Hanc ego distractam fugitivo corpore vestem</l>
<l TEIform="l" part="N">Expediam domini maerens redeuntis ad ora:</l>
<l TEIform="l" part="N">Haec mihi pignus erit: scelus haec manifesta probabit.</l>
<l TEIform="l" part="N">Hinc commissa luet, falsa sub imagine facti:</l>
<l TEIform="l" part="N">Optabit facilem sese tribuisse roganti,</l>
<l TEIform="l" part="N">Et quondam immensos miserae relevasse dolores.</l>
<l TEIform="l" part="N">Haec secum: tectique sui interiora revisit,</l>
<l TEIform="l" part="N">Atque novis gestu vario se accommodat ausis.</l>
<l TEIform="l" part="N">Iamque aderat coniux, sollemni more peracto:</l>
<l TEIform="l" part="N">Unica cura fuit nuptam spectare relictam,</l>
<l TEIform="l" part="N">Et melius subiti caussas perpendere morbi.</l>
<l TEIform="l" part="N">Accessit: fusosque videt per colla capillos,</l>
<l TEIform="l" part="N">Et tristes vultus maestae vestigia mentis,</l>
<l TEIform="l" part="N">Indecoremque habitum. visu conterritus haesit,</l>
<l TEIform="l" part="N">Ac maiora timens domui, sic vocibus infit.</l>
<l TEIform="l" part="N">Heu spes nostrarum rerum, mea sola voluptas,</l>
<l TEIform="l" part="N">Nostrae deliciae: quae caussa indigna serenos</l>
<l TEIform="l" part="N">Foedavit vultus? quis te dolor obruit aegram?</l>
<l TEIform="l" part="N">Quis te casus habet? caecos nunc exere luctus:</l>
<l TEIform="l" part="N">Nil decuit carum sponsam celare maritum.</l>
<l TEIform="l" part="N">Nusquam abero: seu te propter pars maxima nostrum</l>
<l TEIform="l" part="N">Infestetur opum, seu nostrae commoda lucis.</l>
<l TEIform="l" part="N">Hic status afflictos versat: sic optima mater</l>
<l TEIform="l" part="N">Exstinctam plorat sobolem, sociumue iugalem.</l>
<l TEIform="l" part="N">Illa sedet, simulata oculos, simulata pudorem:</l>
<pb id="s014" n="14" TEIform="pb"/>
<l TEIform="l" part="N">Ter conata fuit quaesitas edere caussas,</l>
<l TEIform="l" part="N">Terque gemens voces ficta probitate tenebat.</l>
<l TEIform="l" part="N">Post ait: ô varii solamen mite laboris,</l>
<l TEIform="l" part="N">Cui pater intactam mansuro foedere iunxit:</l>
<l TEIform="l" part="N">Eloquar, an sileam festivae opprobria lucis:</l>
<l TEIform="l" part="N">Eloquar ergo meum sub vestras dedecus aures?</l>
<l TEIform="l" part="N">Quis novus heu nostris successit sedibus hospes,</l>
<l TEIform="l" part="N">Tradita cui rerum coniux est cura tuarum?</l>
<l TEIform="l" part="N">Scilicet hic poterit domui succurrere pressae,</l>
<l TEIform="l" part="N">Atque malum fido quoduis avertere corde.</l>
<l TEIform="l" part="N">Ecce opportuni sceleris dum tempora captat,</l>
<l TEIform="l" part="N">Irruit hic tacitam, secreta sede latentem,</l>
<l TEIform="l" part="N">Nescio quid de me perversa fraude requirens.</l>
<l TEIform="l" part="N">Dumque abitum mandans exorsa impura recuso,</l>
<l TEIform="l" part="N">Vi miseram aggreditur: vi quod modo postulat, edit,</l>
<l TEIform="l" part="N">Pertentatque minis: ut lecti foedera soluam,</l>
<l TEIform="l" part="N">Absentisque ipsi tribuam nunc iura mariti.</l>
<l TEIform="l" part="N">Heu facinus: quid non audet vesana voluntas:</l>
<l TEIform="l" part="N">Haeccine pro meritis pendantur praemia nostris?</l>
<l TEIform="l" part="N">Ut me divinae tantum virtutis amantem,</l>
<l TEIform="l" part="N">Altricemque sui, dignam isto crimine ducat?</l>
<l TEIform="l" part="N">Hanc age (teste opus est si forsitan) accipe vestem,</l>
<l TEIform="l" part="N">Hanc manibus nostris motus terrore reliquit.</l>
<l TEIform="l" part="N">Nam mihi femineus cessit pro robore clamor,</l>
<l TEIform="l" part="N">Hae nostrae vires: subito se proruit ille,</l>
<l TEIform="l" part="N">Accitam metuens turbam, poenasque futuras.</l>
<l TEIform="l" part="N">Quis tibi nunc animus, quantum haec iniuria mordet?</l>
<l TEIform="l" part="N">Fallor, an ipse etiam moribundam deseris? et te</l>
<l TEIform="l" part="N">Nil socio tangunt illata pericula lecto?</l>
<l TEIform="l" part="N">Nunc tibi qui sit amor, nostri quae cura patebit.</l>
<pb id="s015" n="15" TEIform="pb"/>
<l TEIform="l" part="N">His animadversis, domini furor iraque mentem</l>
<l TEIform="l" part="N">Praecipitant: fertur, veluti truculenta leaena,</l>
<l TEIform="l" part="N">Advectat catulis praedas dum forte relictis,</l>
<l TEIform="l" part="N">Interea lupus infirmum pervenit ad agmen,</l>
<l TEIform="l" part="N">Spectat ovans, iam iamque animus demergere dentes:</l>
<l TEIform="l" part="N">Illa volat, rapidumque procul perterritat hostem,</l>
<l TEIform="l" part="N">Fulmineas <orig reg="prehensumque" TEIform="orig">praensumque</orig> iras exercet in ipsum.</l>
<l TEIform="l" part="N">Haec inter, visu sese tulit obvius ille,</l>
<l TEIform="l" part="N">(Usque adeo nil triste timet mens conscia recti)</l>
<l TEIform="l" part="N">Ilicet obruitur: quis te malus occupat error,</l>
<l TEIform="l" part="N">Inquit herus, quae vis agitat tam indigna parantem?</l>
<l TEIform="l" part="N">Dissimulare nefas etiam mihi perfide speras,</l>
<l TEIform="l" part="N">Et blandos offers vultus, ac mollia verba?</l>
<l TEIform="l" part="N">Nescis quae tua sint nescis periuria? quin te</l>
<l TEIform="l" part="N">Nunc manibus prostrasse meis, hausisse cruorem</l>
<l TEIform="l" part="N">Ense iuvat: tantos dabitur sic sistere motus.</l>
<l TEIform="l" part="N">Dixit, et arripuit radianti cuspide ferrum,</l>
<l TEIform="l" part="N">Quo miserum nigro corpus demitteret Orco.</l>
<l TEIform="l" part="N">Tunc famuli prensantque manus, gladiumque coruscum,</l>
<l TEIform="l" part="N">Iratumque virum precibus lacrimisque fatigant:</l>
<l TEIform="l" part="N">Ipsa etiam (licet irarum sit caussa) furentem</l>
<l TEIform="l" part="N">Detinet incoepto mulier, caedemque repellit.</l>
<l TEIform="l" part="N">Ergo ait: huc celeres, anicas et vincula ferte,</l>
<l TEIform="l" part="N">Ferte, ligate citi: caeco occludatur in antro:</l>
<l TEIform="l" part="N">Hic scelus expendat, tali nunc regnet in aula.</l>
<l TEIform="l" part="N">Ito igitur, quo digna vocant te praemia: duras</l>
<l TEIform="l" part="N">Experiare vices, postquam aspernare secundas.</l>
<l TEIform="l" part="N">Oravit veniam pavitans: nil deprecor inquit</l>
<l TEIform="l" part="N">Supplicium aut mortem, vox si permittitur una:</l>
<l TEIform="l" part="N">Unica vox nobis dabitur pro morte suprema.</l>
<pb id="s016" n="16" TEIform="pb"/>
<l TEIform="l" part="N">Nil gemitus, nil vota valent: abducere mandat,</l>
<l TEIform="l" part="N">Aut subito ante oculos tristi deperdere leto.</l>
<l TEIform="l" part="N">Carcer erat, caveis horrens immanibus intus,</l>
<l TEIform="l" part="N">Hic Phario regi qui peccavere tenebat:</l>
<l TEIform="l" part="N">Dira loci species, nulli tangenda beato:</l>
<l TEIform="l" part="N">Labe carens iuvenis turba huc stipante recessit.</l>
<l TEIform="l" part="N">Quid struis? heu propius demens res aspice tantas,</l>
<l TEIform="l" part="N">Parce pio generi: non hoc sub pectore crimen</l>
<l TEIform="l" part="N">Mansueto latuit, sceleris nil prodigus ille.</l>
<l TEIform="l" part="N">Quin istam potius quae vanas excitat iras,</l>
<l TEIform="l" part="N">His absconde locis, his dignior illa latebris.</l>
<l TEIform="l" part="N">Praebe aures querulo, mentemque adverte precanti.</l>
<l TEIform="l" part="N">An tibi feminei generis sic cognita fraus est?</l>
<l TEIform="l" part="N">Nescis quod tumido sedeat sub corde venenum?</l>
<l TEIform="l" part="N">Ille animum intrepidus, confert se ad triste barathrum,</l>
<l TEIform="l" part="N">Spe sua damna levans, premit altum corde dolorem,</l>
<l TEIform="l" part="N">Mens sibi sola quies, non ulli obnoxia culpae.</l>
<l TEIform="l" part="N">Scilicet hoc terrere virum, res prodere fictas</l>
<l TEIform="l" part="N">Debuerat: nisi fata <reg orig="Deûm" TEIform="reg">Deum</reg> sic certa fuissent.</l>
<l TEIform="l" part="N">Succubuit: magno committens cuncta parenti,</l>
<l TEIform="l" part="N">Nec quicquam illius statuens sine numine ferri:</l>
<l TEIform="l" part="N">Huic, seu clara dies, seu nox obduxerat orbem,</l>
<l TEIform="l" part="N">Intemerata pio persoluit pectore vota.</l>
<l TEIform="l" part="N">Audiit orantem Pater, insontisque misertus,</l>
<l TEIform="l" part="N">Implicuit blandos custodi carceris ignes:</l>
<l TEIform="l" part="N">Qui pueri iustos mores, formamque fidemque</l>
<l TEIform="l" part="N">Scrutatus, casto captivum amplexus amore est.</l>
<l TEIform="l" part="N">Vincula continuo pedibus iubet arcta levari,</l>
<l TEIform="l" part="N">Liberiore via clausos penetrare recessus,</l>
<l TEIform="l" part="N">Atque epulis teneram lautis defendere vitam.</l>
<pb id="s017" n="17" TEIform="pb"/>
<l TEIform="l" part="N">Quod grave erat reliquis, huic ad meliora redactum:</l>
<l TEIform="l" part="N">Tanta preces homini producunt commoda iustae.</l>
<l TEIform="l" part="N">Forte duo simili poena commissa luebant:</l>
<l TEIform="l" part="N">Qui Pelusiacum facto <reg orig="offendêre" TEIform="reg">offendere</reg> tyrannum.</l>
<l TEIform="l" part="N">Alter regali mensae Cerealia dona,</l>
<l TEIform="l" part="N">Alter Lenaeum laticem ponebat in auro.</l>
<l TEIform="l" part="N">Saepius assuerat vinctos accedere liber:</l>
<l TEIform="l" part="N">Tunc soliti, caussas alte explorare vicissim,</l>
<l TEIform="l" part="N">Cur veniant, loca quid miseri infelicia tangant.</l>
<l TEIform="l" part="N">Illum admirantes ambo stupuere: videbant</l>
<l TEIform="l" part="N">Quae foret egregio sapientia pectore clausa,</l>
<l TEIform="l" part="N">Quae virtus animi: (numquam caelestia dona</l>
<l TEIform="l" part="N">Delituere diu) magno venerantur amore,</l>
<l TEIform="l" part="N">Illius voces solamina dulcia captant.</l>
<l TEIform="l" part="N">Nox erat, et per humum requies animata fovebat,</l>
<l TEIform="l" part="N">Omnibus umbra locis, tenuere silentia terras.</l>
<l TEIform="l" part="N">Vinctorum ante oculos nova se manifestat imago,</l>
<l TEIform="l" part="N">In somnis, tum laeta simul tum tristia portat.</l>
<l TEIform="l" part="N">Expavere ambo, spe facti, altoque timore.</l>
<l TEIform="l" part="N">Somnus abit: sedere animis ac corpore tristes,</l>
<l TEIform="l" part="N">Nocturna ancipiti tractantes visa dolore.</l>
<l TEIform="l" part="N">Miranti prior haec iuveni pincerna profatur.</l>
<l TEIform="l" part="N">Heu quae suspensam terrent insomnia mentem,</l>
<l TEIform="l" part="N">Quid mihi cum magno tristi sub carcere rege?</l>
<l TEIform="l" part="N">Fallor, an hoc verum nobis portenditur omen?</l>
<l TEIform="l" part="N">Dic age, quae tantis surgat sententia rebus.</l>
<l TEIform="l" part="N">Nam memini primis docte explanare diebus</l>
<l TEIform="l" part="N">Visa sub obscurum patriis tibi sedibus olim.</l>
<l TEIform="l" part="N">Scilicet ut fratrum numero permistus amico,</l>
<l TEIform="l" part="N">Colligeres Cereris laetissima dona resectae:</l>
<pb id="s018" n="18" TEIform="pb"/>
<l TEIform="l" part="N">Inter opusque, tuum subito accrevisse maniplum:</l>
<l TEIform="l" part="N">Stare loco fixum, specieque excedere cunctos.</l>
<l TEIform="l" part="N">Ast alios trepido passim concurrere motu,</l>
<l TEIform="l" part="N">Insignemque illum colere, illi impendere honores,</l>
<l TEIform="l" part="N">Quos dominis humiles tribuunt de more ministri.</l>
<l TEIform="l" part="N">Praeterea Phoebum nascentia luce foventem,</l>
<l TEIform="l" part="N">Atque vices Lunam certas genitricis agentem,</l>
<l TEIform="l" part="N">Undenasque poli stellas, se mittere ab alto,</l>
<l TEIform="l" part="N">Te puerum precibus venerari, ac soluere vota:</l>
<l TEIform="l" part="N">Nec te abstrusa latet venturae sortis imago.</l>
<l TEIform="l" part="N">Si quid habes, animo quod discutis inde sagaci,</l>
<l TEIform="l" part="N">Vera mihi, fuerint prudens quaecumque fatere.</l>
<l TEIform="l" part="N">Vidi ego protrusos terno de palmite fractus,</l>
<l TEIform="l" part="N">Purpurea laetos specie, insignique decore:</l>
<l TEIform="l" part="N">Quos ubi iam plenis feruet vindemia labris,</l>
<l TEIform="l" part="N">Vix ulla carpunt hilares de vite coloni.</l>
<l TEIform="l" part="N">Hinc ego divinum laticem in regalia pressi</l>
<l TEIform="l" part="N">Pocula: dein regi spumantia musta ferebam:</l>
<l TEIform="l" part="N">Suscipit ille volens, et dulcia munera libat.</l>
<l TEIform="l" part="N">O utinam dubiae faveant iam numina caussae,</l>
<l TEIform="l" part="N">Ne fors eventum placidum in contraria mutet.</l>
<l TEIform="l" part="N">Tum pius huic iuvenis. felix, cui talia visu</l>
<l TEIform="l" part="N">Obtulerunt sese, quae non oblita recenses.</l>
<l TEIform="l" part="N">Non tibi iam strictis haerebunt vincula palmis,</l>
<l TEIform="l" part="N">Nec luctu tristi infestus post carcer habebit.</l>
<l TEIform="l" part="N">Liber eris, claramque iterum remeabis ad aulam,</l>
<l TEIform="l" part="N">Exercens solitum renovato munus honore.</l>
<l TEIform="l" part="N">Ecce Deus terris immisit dona Lyaei,</l>
<l TEIform="l" part="N">Ut mentes hominum saevo maerore levarent,</l>
<l TEIform="l" part="N">Laetitiam generi insererent, blandumque favorem.</l>
<pb id="s019" n="19" TEIform="pb"/>
<l TEIform="l" part="N">Ille etiam pateris libato hoc munere gaudet,</l>
<l TEIform="l" part="N">Placaturque animum, susceptas exuit iras.</l>
<l TEIform="l" part="N">At tu, sceptrigero caelestia dona potenti</l>
<l TEIform="l" part="N">Porrigis e triplici postquam compressa racemo,</l>
<l TEIform="l" part="N">Laeta facis, durasque abigis de pectore curas.</l>
<l TEIform="l" part="N">Tertia lux veniet diuturnae meta querelae,</l>
<l TEIform="l" part="N">Sistetur portu cymba exagitata petito.</l>
<l TEIform="l" part="N">At simul exieris, simul haec responsa patescent,</l>
<l TEIform="l" part="N">Nec quicquam vani tibi praescia lingua locuta est,</l>
<l TEIform="l" part="N">Nulla tuam nostri capiant oblivia mentem,</l>
<l TEIform="l" part="N">Sis memor indigna compressi sorte sodalis:</l>
<l TEIform="l" part="N">Cuius ab alloquio tardi mora dura diei</l>
<l TEIform="l" part="N">Praecipiti effugit cursu: qui saepe benignis</l>
<l TEIform="l" part="N">Tabificos potuit dictis avertere luctus.</l>
<l TEIform="l" part="N">Non aliqua exacti sceleris me culpa, laborum</l>
<l TEIform="l" part="N">Obruit hoc cumulo: pietas tutissima virtus</l>
<l TEIform="l" part="N">Caussa mali nobis: pietati haec praemia cedunt.</l>
<l TEIform="l" part="N">Sic iustos casu sors saepe fatigat iniquo.</l>
<l TEIform="l" part="N">Talibus auditis, persentit gaudia vinctus,</l>
<l TEIform="l" part="N">Gaudia, quae fuerant vitae non nota priori.</l>
<l TEIform="l" part="N">Tum grates agit, et memorem se spondet amico,</l>
<l TEIform="l" part="N">Opperiens placidum revoluto tempore sinem.</l>
<l TEIform="l" part="N">Ast nova pistori capto quoque vocibus istis</l>
<l TEIform="l" part="N">Spes oritur. quippe huic etiam se nocte silenti</l>
<l TEIform="l" part="N">Insolita obtulerat facies, de principe laeso</l>
<l TEIform="l" part="N">Multa monens. timuit primum, dein talibus infit.</l>
<l TEIform="l" part="N">Me quoque, cui caeci permissa potentia fati,</l>
<l TEIform="l" part="N">Numina qui <reg orig="diuûm" TEIform="reg">diuum</reg> sentis, venturaque calles,</l>
<l TEIform="l" part="N">Me facias certum super his, quid nuntiet edas.</l>
<l TEIform="l" part="N">In somnis, capite elato tria ferre canistra</l>
<pb id="s020" n="20" TEIform="pb"/>
<l TEIform="l" part="N">Me vidi: duo triticeos ostendere panes,</l>
<l TEIform="l" part="N">Diversasque dapes aliud: quas saepe solemus</l>
<l TEIform="l" part="N">Regali vario luxu proponere mensae.</l>
<l TEIform="l" part="N">Venerunt volucres lapsu per inania caeli,</l>
<l TEIform="l" part="N">Unguibus et diro rapuere cibaria rostro,</l>
<l TEIform="l" part="N">Semesasque meo liquerunt vertice praedas.</l>
<l TEIform="l" part="N">O utinam eventus tales fortuna serenet,</l>
<l TEIform="l" part="N">Nec triste augurium fata infelicia portent.</l>
<l TEIform="l" part="N">Tunc vates: tibi laeta equidem depromere possem,</l>
<l TEIform="l" part="N">Sed sero, aut numquam vitae ventura supremae.</l>
<l TEIform="l" part="N">Tristia designant haec visa: utinamque liceret</l>
<l TEIform="l" part="N">Mendacem esse mihi, didici qui fallere numquam.</l>
<l TEIform="l" part="N">Vita duos mansura dies tibi, non datur ultra:</l>
<l TEIform="l" part="N">Terminus instabitque aevi, finisque laborum.</l>
<l TEIform="l" part="N">Id duo sic poscunt calathi: sed tertia clarum</l>
<l TEIform="l" part="N">Extulerit dum Aurora diem, prodire sub auras</l>
<l TEIform="l" part="N">Fas erit invito: saepe id tamen ante volebas.</l>
<l TEIform="l" part="N">Sublimi ante oculos pendebis in aere vulgi:</l>
<l TEIform="l" part="N">Densabit genus aligerum, liquidum aethera tranans,</l>
<l TEIform="l" part="N">Undique disrumpent avido tua gutture membra,</l>
<l TEIform="l" part="N">Hinc nihil eripiet, non spes opis ulla relictae.</l>
<l TEIform="l" part="N">Iamque dies alterque dies processerat, ambo</l>
<l TEIform="l" part="N">Responsa exspectant, hic tristis, laetior ille.</l>
<l TEIform="l" part="N">Tempus erat, dias quo primum luminis auras</l>
<l TEIform="l" part="N">Hauserat, et limen vitae ingressus fuerat rex.</l>
<l TEIform="l" part="N">Convocat ipse memor cunctos ex ordine, quorum</l>
<l TEIform="l" part="N">Nititur officiis mandatoque aula labore.</l>
<l TEIform="l" part="N">Confluxere viri, coetu atria lata replerunt.</l>
<l TEIform="l" part="N">Munere tum Bacchi, sacrisque ex more litatis,</l>
<l TEIform="l" part="N">Indulgent Genio, et celebrant natalia laeti.</l>
<pb id="s021" n="21" TEIform="pb"/>
<l TEIform="l" part="N">Vidit abesse duos, proprium quos crimen abegit,</l>
<l TEIform="l" part="N">Vidit, et excelso versans haec pectore secum:</l>
<l TEIform="l" part="N">Continuo caveis dat iussa educere clausis,</l>
<l TEIform="l" part="N">Atque ministerio veteri praeponere, mensam</l>
<l TEIform="l" part="N">Qui spumante mero longis decoraverat annis:</l>
<l TEIform="l" part="N">Ast alium obscoenis avibus dimittere praedam,</l>
<l TEIform="l" part="N">Suspensum palo, sceleris pro lege nefandi.</l>
<l TEIform="l" part="N">Haud secus ac iussi faciunt. praedicta futurae</l>
<l TEIform="l" part="N">Apparent sortis, vates nihil ore fefellit.</l>
<l TEIform="l" part="N">Ergo puer solus sub iniqua sede relictus,</l>
<l TEIform="l" part="N">Anxius excepit maiores pectore luctus:</l>
<l TEIform="l" part="N">Spemque inter, consors poenae quam voce dedisset,</l>
<l TEIform="l" part="N">Quaque Deo confisus erat, spatium omne peregit,</l>
<l TEIform="l" part="N">Quo solitum obnitens superat bis Cynthius orbem.</l>
</lg>
</div2>
<div2 id="CoPL.01.02" n="2" type="poem" org="uniform" sample="complete" TEIform="div2" part="N">
<head>LIBER SECUNDUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">INterea efflantes vitalem naribus ignem</l>
<l TEIform="l" part="N">Quadrupedes caeli, vestigia tertia carpunt,</l>
<l TEIform="l" part="N">Signiferum per iter statuentes tempora mundo.</l>
<l TEIform="l" part="N">Non spes libertatis erat, sub carceris atro</l>
<l TEIform="l" part="N">Viventi tecto, nihil evoluisse priorem</l>
<l TEIform="l" part="N">Pincernae immemori felicia fata iuvabat,</l>
<l TEIform="l" part="N">Quippe haec mens hominum, rebus sublata secundis.</l>
<l TEIform="l" part="N">At divumque hominumque Pater, rerumque repertor,</l>
<l TEIform="l" part="N">Cui curae mortale genus, qui facta piorum</l>
<l TEIform="l" part="N">Observat, Phariae reiecit lumina terrae.</l>
<l TEIform="l" part="N">Ardentes capit aure preces, miseratur iniquis</l>
<pb id="s022" n="22" TEIform="pb"/>
<l TEIform="l" part="N">Luctantem curis: iustam stat ferre salutem.</l>
<l TEIform="l" part="N">Cogere concilium, sacrasque ostendere vires,</l>
<l TEIform="l" part="N">Magna exordiri libet, ac miranda per orbem.</l>
<l TEIform="l" part="N">Est medio caeli sedes, cultissima gemmis,</l>
<l TEIform="l" part="N">Argento atque auro radians: nil pulchrius usquam</l>
<l TEIform="l" part="N">Sol videt, immensum quando metitur Olympum.</l>
<l TEIform="l" part="N">Regia non indigna Deo. mira extudit arte</l>
<l TEIform="l" part="N">Natura omniparens illic primordia rerum:</l>
<l TEIform="l" part="N">Ut tener ingentis mundi concreverit orbis.</l>
<l TEIform="l" part="N">E limo veluti surgat novus incola terrae:</l>
<l TEIform="l" part="N">Ut maris e costa tollat se laeta virago,</l>
<l TEIform="l" part="N">Imperitentque feris ambo, rebusque creatis.</l>
<l TEIform="l" part="N">Quodue malum exilio felicibus expulit hortis</l>
<l TEIform="l" part="N">Heu nimium arguto delusos angue parentes.</l>
<l TEIform="l" part="N">Hinc seriem quam tempus agit. quae vita sub aevo,</l>
<l TEIform="l" part="N">Dum sine lege homines iustumque piumque colebant,</l>
<l TEIform="l" part="N">Aureaque integris currebant saecula fusis.</l>
<l TEIform="l" part="N">Quae species populo effreni, cum corniger heros</l>
<l TEIform="l" part="N">Iussa tulit digitis supremi exsculpta Tonantis.</l>
<l TEIform="l" part="N">Quae facies, promissa polo cum mittitur alto</l>
<l TEIform="l" part="N">Progenies, hominem vitae insertura beatae.</l>
<l TEIform="l" part="N">Utque incerta dies olim sublapsa repente,</l>
<l TEIform="l" part="N">Exitio terrae molem, mare, sidera, mittet,</l>
<l TEIform="l" part="N">Atque nova melius nascetur origine regnum.</l>
<l TEIform="l" part="N">Hic veneranda sedet, sedet infinita potestas,</l>
<l TEIform="l" part="N">Imperii ingentis nutu molitur habenas.</l>
<l TEIform="l" part="N">Numina conveniunt, quibus est domus aureus aether,</l>
<l TEIform="l" part="N">Mobilibusque petunt Iovis alta palatia pennis.</l>
<l TEIform="l" part="N">Semita quae ingressus bipatentem praebet in aulam,</l>
<l TEIform="l" part="N">Discursu feruet lato, ac fulgore relucet.</l>
<pb id="s023" n="23" TEIform="pb"/>
<l TEIform="l" part="N">Ergo ubi consedere, omnes longo ordine spectat</l>
<l TEIform="l" part="N">Sedato excipiens vultu Pater. Haud sine caussa</l>
<l TEIform="l" part="N">Insigni, <reg orig="diuûm" TEIform="reg">diuum</reg> gens accersita venitis:</l>
<l TEIform="l" part="N">Magna paro in terris, dum me mortalia tangunt.</l>
<l TEIform="l" part="N">Me duce, homo partem divinae mentis, et haustus</l>
<l TEIform="l" part="N">Imbibit aetherios: promissa est gratia cunctis</l>
<l TEIform="l" part="N">Auxiliumque potens: iusto qui pectore nostra</l>
<l TEIform="l" part="N">Connituntur ope, ac dubiis me rebus adorant.</l>
<l TEIform="l" part="N">Non ego, non, gemitus atque anxia vota piorum</l>
<l TEIform="l" part="N">Horrisono Boreae, seu nubibus irrita <sic corr="donem" TEIform="sic">donam</sic>.</l>
<l TEIform="l" part="N">Est mihi, qui indignum vasto proiectus in antro,</l>
<l TEIform="l" part="N">Sincera probitate viget. noctesque diesque</l>
<l TEIform="l" part="N">Integrat ille preces: solum me in tristia poscit</l>
<l TEIform="l" part="N">Ductorem. pietate tulit si incommoda tanta,</l>
<l TEIform="l" part="N">Hac etiam pietate ferat sua praemia victor,</l>
<l TEIform="l" part="N">Eripere est animus, tranquillae reddere sorti:</l>
<l TEIform="l" part="N">Eripiam, nec versa retro sententia cedet:</l>
<l TEIform="l" part="N">Indubitata olim recolant exempla minores.</l>
<l TEIform="l" part="N">His dictis movitque polos, laevumque serenum</l>
<l TEIform="l" part="N">Intonuit: tum divi omnes eadem ore fremebant.</l>
<l TEIform="l" part="N">Protinus aetherium stellata in veste ministrum</l>
<l TEIform="l" part="N">Advocat: assidue fidus qui ad limina custos,</l>
<l TEIform="l" part="N">Interpres mandata patris iussa ad loca defert.</l>
<l TEIform="l" part="N">Labere, ait, subitis ad regna silentia pennis,</l>
<l TEIform="l" part="N">Qua iacet, et requiem proflat de pectore Somnus.</l>
<l TEIform="l" part="N">Dic, magnum ad regem, cui fortunata Canopi</l>
<l TEIform="l" part="N">Gens paret, varioque effusus gurgite Nilus,</l>
<l TEIform="l" part="N">Somnia transmittat miras imitantia formas.</l>
<l TEIform="l" part="N">E quibus ubertas felix, et tristis egestas,</l>
<l TEIform="l" part="N">Sint manifesta viro: quae iam septena per orbis</l>
<pb id="s024" n="24" TEIform="pb"/>
<l TEIform="l" part="N">Phoebei spatia incipient invadere terras.</l>
<l TEIform="l" part="N">Sic mihi servetur, puro qui vota vigore</l>
<l TEIform="l" part="N">Indefessa refert. Parat ille per aera cursum,</l>
<l TEIform="l" part="N">Aligeris fretus pedibus: virgamque potentem</l>
<l TEIform="l" part="N">Ambrosiae succo saturam capit, hac fera Lethes</l>
<l TEIform="l" part="N">Iura domat: monitumque tenens altissima scindit</l>
<l TEIform="l" part="N">Nubila: speque volans sopitas praecipit aedes.</l>
<l TEIform="l" part="N">Qualis ubi rubra fulvus Iovis ales ab aethra</l>
<l TEIform="l" part="N">Argutum insequitur Cycnum, siccisque rapinam</l>
<l TEIform="l" part="N">Faucibus exspectat: placido tum corpore praeceps</l>
<l TEIform="l" part="N">Radit iter liquidum, stridorem temperat alis:</l>
<l TEIform="l" part="N">Donec opes victor placitas tenet unguibus uncis.</l>
<l TEIform="l" part="N">Iamque fores subiit caecas grave olentis Auerni.</l>
<l TEIform="l" part="N">Non procul hinc tollit se vertice mons cavus alto:</l>
<l TEIform="l" part="N">Quo, consanguineus thalamo Leti Sopor aureo</l>
<l TEIform="l" part="N">Pallida membra fovet, nulli unquam assueta labori.</l>
<l TEIform="l" part="N">Nox et amica Quies habitant: lenique susurro</l>
<l TEIform="l" part="N">Induit increpitans curis oblivia Lethe.</l>
<l TEIform="l" part="N">Humida per ripas sparguntur mella, caputque</l>
<l TEIform="l" part="N">Ostentant gravidum nutante papavera collo.</l>
<l TEIform="l" part="N">Tot variae gemina sidunt e parte figurae,</l>
<l TEIform="l" part="N">Quae missae illudunt recubantia corpora somno:</l>
<l TEIform="l" part="N">Quot numquam aestivo glomerant sub sidere circa</l>
<l TEIform="l" part="N">Infesti culices: textum cum pastor in orbem</l>
<l TEIform="l" part="N">Pinguia congesto de lacte coagula pressat.</l>
<l TEIform="l" part="N">Accessit, baculo forti simulacra repellens,</l>
<l TEIform="l" part="N">Pulsavitque torum, quassans stertentia divi</l>
<l TEIform="l" part="N">Membra, comasque agitans clamorem fundit in aurem:</l>
<l TEIform="l" part="N">Donec dissoluat tenebras, alteque sepulto</l>
<l TEIform="l" part="N">Quid veniat monstret, cuius mandata reportet.</l>
<pb id="s025" n="25" TEIform="pb"/>
<l TEIform="l" part="N">Tum sic affari. Rex ille hominumque <reg orig="Deûmque" TEIform="reg">Deumque</reg></l>
<l TEIform="l" part="N">Iussa renarrari voluit haec seria per me.</l>
<l TEIform="l" part="N">Qua facilem sera captat sub nocte quietem</l>
<l TEIform="l" part="N">Gentis Niliacae princeps, admittier umbras</l>
<l TEIform="l" part="N">Imperat effictas, rapido qui fulmine terret.</l>
<l TEIform="l" part="N">Hinc dispar geminos casus portendat imago.</l>
<l TEIform="l" part="N">Ut placido septem procedant ordine messes,</l>
<l TEIform="l" part="N">Undanti nimios referentes foenore fructus.</l>
<l TEIform="l" part="N">Ut totidem subeant, <reg orig="queis" TEIform="reg">quis</reg> multum exercita tellus</l>
<l TEIform="l" part="N">Agricolae minima vice respondebit avaro:</l>
<l TEIform="l" part="N">Tum larga admirans fortunae dona prioris,</l>
<l TEIform="l" part="N">Cum gemitu exiguos vectabit ad horrea aceruos.</l>
<l TEIform="l" part="N">Tu potes haec variis homini portendere monstris:</l>
<l TEIform="l" part="N">Mille tibi hic artes: fecundum concute pectus.</l>
<l TEIform="l" part="N">Nec te pigra quies tantum iuvet: alta supremi</l>
<l TEIform="l" part="N">Quo praecepta minus cures properanda parentis.</l>
<l TEIform="l" part="N">His actis, se se tenebrosa a sede recepit,</l>
<l TEIform="l" part="N">Caelorum convexa petens, stellantia regna.</l>
<l TEIform="l" part="N">Tres Somno genitore tulit Nox humida natos,</l>
<l TEIform="l" part="N">Phantason, argutumque Phobetora, Morpheaque acrem:</l>
<l TEIform="l" part="N">Incertum variumque genus: qui celsa potentum</l>
<l TEIform="l" part="N">Atria conscendunt, venturi signa docentes.</l>
<l TEIform="l" part="N">Eligit hinc geminos: quorum se in corpora primus</l>
<l TEIform="l" part="N">Transformat pecudum omnigenum simulata Phobetor.</l>
<l TEIform="l" part="N">Alter, res animae vacuas sibi Phantasos aptat.</l>
<l TEIform="l" part="N">Non opus est, nati, longis ambagibus inquit,</l>
<l TEIform="l" part="N">Iussa parate citi vestras modo lata sub aures:</l>
<l TEIform="l" part="N">Ipse parens <reg orig="Diuûm" TEIform="reg">Diuum</reg> fieri sibi talia mandat.</l>
<l TEIform="l" part="N">Scire datum vobis melius, quo more quod instat</l>
<l TEIform="l" part="N">Confieri possit: cedat mora, pergite ad auras:</l>
<pb id="s026" n="26" TEIform="pb"/>
<l TEIform="l" part="N">Vis mea me blando cogit succumbere lecto.</l>
<l TEIform="l" part="N">Illi iter aggressi celerant, qua cornea veros</l>
<l TEIform="l" part="N">Porta dat egressus, et limine sistit Auerni.</l>
<l TEIform="l" part="N">Alitis erumpunt in morem: quam lare pastor</l>
<l TEIform="l" part="N">Vimineo captam tenuit: speculata petitum</l>
<l TEIform="l" part="N">Illa fugae tempus, pennis in nubila surgit.</l>
<l TEIform="l" part="N">Exercent laeti fallacia corpora passim:</l>
<l TEIform="l" part="N">Nunc formis tendunt aliis, aliisque vicissim:</l>
<l TEIform="l" part="N">Donec ad augusti venere palatia tecti,</l>
<l TEIform="l" part="N">Dux ubi de media carpebat nocte soporem.</l>
<l TEIform="l" part="N">Insinuant foribus clausis: ceu roscida Phoebe,</l>
<l TEIform="l" part="N">Cum tremula vastis se infundit luce fenestris.</l>
<l TEIform="l" part="N">Ergo operi accingunt tacite: primusque Phobetor</l>
<l TEIform="l" part="N">Ante torum penetratque oculos animumque iacentis.</l>
<l TEIform="l" part="N">Tum septem statuit specie praestante iuvencas,</l>
<l TEIform="l" part="N">Pectora praepingues, toruas facie, omnia magnas,</l>
<l TEIform="l" part="N">Immunesque iugi, quaeque optima pabula pastas.</l>
<l TEIform="l" part="N">Adverso totidem surgebant fluminis alveo,</l>
<l TEIform="l" part="N">Horrendae visu facies, foedissima turba:</l>
<l TEIform="l" part="N">Pectora confectae macie, squalore perunctae</l>
<l TEIform="l" part="N">Immundo, turpique situ: quas dira vorandi</l>
<l TEIform="l" part="N">Implicuit rabies, numquam exsaturanda voluptas.</l>
<l TEIform="l" part="N">Tunc inter medias venit furor. ocius omnes</l>
<l TEIform="l" part="N">Invadunt pulchram gentem: subitoque tumultu</l>
<l TEIform="l" part="N">Ingens exoritur bellum, vi proelia feruent.</l>
<l TEIform="l" part="N">Instant indecores turbae, cursuque fatigant</l>
<l TEIform="l" part="N">Corpora pulchra boum, morsuque ictuque lacessunt.</l>
<l TEIform="l" part="N">Tandem pestiferas immani vortice fauces</l>
<l TEIform="l" part="N">Diducunt, prensantque alias: diroque palato</l>
<l TEIform="l" part="N">Absorptas (miserum) ventris sub tartara condunt.</l>
<pb id="s027" n="27" TEIform="pb"/>
<l TEIform="l" part="N">Non tamen hinc melior species apparuit ollis:</l>
<l TEIform="l" part="N">Sed rigor, et macies mansit, deformis imagoque.</l>
<l TEIform="l" part="N">Occupat immensus factum pavor ossa tuentis:</l>
<l TEIform="l" part="N">Excutitur somno, sudor fluit undique membris.</l>
<l TEIform="l" part="N">Phantasos assistens, Lethaeo tempora ramo</l>
<l TEIform="l" part="N">Mulcebat, riguam reddens in membra quietem.</l>
<l TEIform="l" part="N">Tum septem calami unius formabat aristas,</l>
<l TEIform="l" part="N">Aspectu insignes, laetas: quas Gargara flavis</l>
<l TEIform="l" part="N">Vix generant campis, aut divite Moesia cultu.</l>
<l TEIform="l" part="N">Parte alia totidem, lacrimabile subrigit omen,</l>
<l TEIform="l" part="N">Arentes, victu cassas, emortua spicis</l>
<l TEIform="l" part="N">Semina: ceu steriles agros ubi pestifer ussit</l>
<l TEIform="l" part="N">Sirius, atque aegrae segetes herbaeque laborant.</l>
<l TEIform="l" part="N">His actis, petiere domum illaetabilis Orci.</l>
<l TEIform="l" part="N">Vix tenuere etiam, reliquas ne plura per oras</l>
<l TEIform="l" part="N">Iniussi ducibus magnis simulacra referrent.</l>
<l TEIform="l" part="N">Iamque dies summos dono gratissima <reg orig="Diuûm" TEIform="reg">Diuum</reg></l>
<l TEIform="l" part="N">Spargebat montes: aderat rebus color et lux.</l>
<l TEIform="l" part="N">Tum Rex sollicitus strati velamina linquens</l>
<l TEIform="l" part="N">Aurea, nocturni repetebat temporis acta.</l>
<l TEIform="l" part="N">In sua tecta vocat, quibus ignea sidera parent,</l>
<l TEIform="l" part="N">Qui fibras pecudum inspiciunt, linguasque volucrum:</l>
<l TEIform="l" part="N">Qui portenta <reg orig="Deûm" TEIform="reg">Deum</reg> expendunt, obscuraque fata.</l>
<l TEIform="l" part="N">Adveniunt properi: narrantur spectra per umbras</l>
<l TEIform="l" part="N">Terrifica: et petitur quid numina magna reposcant.</l>
<l TEIform="l" part="N">Ordine considunt tristes: animoque sagaci</l>
<l TEIform="l" part="N">Perquirunt, quid fata parent, quae fors nova regno.</l>
<l TEIform="l" part="N">At nihil hinc certi eliciunt: sed voce timorem</l>
<l TEIform="l" part="N">Ingeminant: magno turbantur pectora motu.</l>
<l TEIform="l" part="N">Ut, quando tristi correptus corpora morbo,</l>
<pb id="s028" n="28" TEIform="pb"/>
<l TEIform="l" part="N">Melliferarum avium languet dux: cerea vulgus</l>
<l TEIform="l" part="N">Circum castra gemit fremitu, trepideque susurrant:</l>
<l TEIform="l" part="N">Inter se coeunt densae, tractimque dolorem</l>
<l TEIform="l" part="N">Testantur communem. haud setius aula resultans</l>
<l TEIform="l" part="N">Miscetur luctu: varius fremor atria complet.</l>
<l TEIform="l" part="N">Tum vero admonitus vatis pincerna reclusi,</l>
<l TEIform="l" part="N">Secum indignatus: quae nostram oblivia mentem</l>
<l TEIform="l" part="N">Coeperunt? promissa equidem praestare necesse.</l>
<l TEIform="l" part="N">Haec erat illa fides, sic me data foedera tangunt?</l>
<l TEIform="l" part="N">Ergo turbati properans ad principis ora:</l>
<l TEIform="l" part="N">Ut fandi data gratia erat, sic pandere pergit.</l>
<l TEIform="l" part="N">Nunc animos iramque tuam Rex inclite vince:</l>
<l TEIform="l" part="N">Agnosco, doleoque ducis praecordia tanti</l>
<l TEIform="l" part="N">Meque scelusque meum super exarsisse: fatenti</l>
<l TEIform="l" part="N">Sis oro facilis. Sic ô tibi numina verum</l>
<l TEIform="l" part="N">Ominis eventum reddant: placabilis ut me</l>
<l TEIform="l" part="N">Respicis: ut facti iam paenituisse probabis.</l>
<l TEIform="l" part="N">Dicere si fas est humilem, verba haec animo hauri.</l>
<l TEIform="l" part="N">Est iuvenis, genus Hebraeus, clarissimus ortum,</l>
<l TEIform="l" part="N">Virtute et forma egregius. durissima captum</l>
<l TEIform="l" part="N">Iam fortuna tenet, mecum simul ante tenebat.</l>

<l TEIform="l" part="N">Non ille ignarus, signent quos praevia casus</l>
<l TEIform="l" part="N">Portenta, et rebus veniat quae forma futuris:</l>
<l TEIform="l" part="N">Hos mihi captivo iam tum memorabat honores:</l>
<l TEIform="l" part="N">Pistori exitium non fallax ipse canebat,</l>
<l TEIform="l" part="N">Letalemque diem: postquam sua somnia uterque</l>
<l TEIform="l" part="N">Edocuit, seras nobis allata per umbras.</l>
<l TEIform="l" part="N">Consilii si cura mei, nunc exime vinclis,</l>
<l TEIform="l" part="N">Quaesitu quid fata notent: qualive laborem</l>
<l TEIform="l" part="N">Effugias toleresve modo. nihil ille recludet,</l>
<pb id="s029" n="29" TEIform="pb"/>
<l TEIform="l" part="N">Quod non eventu doceant sua tempora certo.</l>
<l TEIform="l" part="N">Annuit, adduci mandans spe fervidus ille.</l>
<l TEIform="l" part="N">Turba citi peragunt, reserant immania claustra,</l>
<l TEIform="l" part="N"><reg orig="Exoluunt" TEIform="reg">Exsolvunt</reg> luci statuentes: et nova circum</l>
<l TEIform="l" part="N">Insternunt velamina: pulveribusque capillos</l>
<l TEIform="l" part="N">Turpatos mundant, nitidum mox sistere Regi:</l>
<l TEIform="l" part="N">Qui longo obtutu defixus, talia promit.</l>
<l TEIform="l" part="N">Venisti tandem dubiis spes unica rebus,</l>
<l TEIform="l" part="N">Venisti? ut luctu exueres vastoque dolore.</l>
<l TEIform="l" part="N">Tune ille, arcani nobis qui iura retexat?</l>
<l TEIform="l" part="N">Felix, ô nimium felix, cui numina tantum</l>
<l TEIform="l" part="N">Magna favent: hominum per me tot praemia nemo</l>
<l TEIform="l" part="N">Auferat. Eia age, iam vanum dimitte timorem:</l>
<l TEIform="l" part="N">Noster eris, modo vera feras: ambage remota,</l>
<l TEIform="l" part="N">Quae sentis aperi: veris nil vocibus obstet.</l>
<l TEIform="l" part="N">Humida iam roseis currebat Delia bigis:</l>
<l TEIform="l" part="N">In somnis, septem fluvii vada propter amoeni</l>
<l TEIform="l" part="N">Erravere boves, speciosae, et corpora pingues.</l>
<l TEIform="l" part="N">Mox alia septem de parte ascendere specto,</l>
<l TEIform="l" part="N">Forma terribiles, macras, viridaria late</l>
<l TEIform="l" part="N">Tondentes campi. penuria adegit edendi,</l>
<l TEIform="l" part="N">Irruere, et rapido pulchras absumere dente:</l>
<l TEIform="l" part="N">Demittunt stomachi caveis: vultus tamen idem</l>
<l TEIform="l" part="N">Qui fuit ante manet. me ingens circumstetit horror,</l>
<l TEIform="l" part="N">Frigida percurrens turbat tremor ossa: relabor,</l>
<l TEIform="l" part="N">Atque aliud tandem aspicio praesentius omen.</l>
<l TEIform="l" part="N">En pingui in stipula septem florescere spicae</l>
<l TEIform="l" part="N">Incipiunt, grato decorantes arva vigore.</l>
<l TEIform="l" part="N">E regione, pares numero se tollere ad auras,</l>
<l TEIform="l" part="N">Dissimiles primis, ieiunae, ac prorsus inanes:</l>
<pb id="s030" n="30" TEIform="pb"/>
<l TEIform="l" part="N">Hae quoque conversae, vires melioribus omnes</l>
<l TEIform="l" part="N">Exhausere, colorque et pristina forma remansit.</l>
<l TEIform="l" part="N">Ista super, vatum mihi nulla scientia certos</l>
<l TEIform="l" part="N">Prodigii fines memorat: caecus tenet error</l>
<l TEIform="l" part="N">Quoslibet: interea dolor hic me tabe peredit.</l>
<l TEIform="l" part="N">O tibi si liceat tantas propellere curas,</l>
<l TEIform="l" part="N">Sique humili faciat Deus haec arcana patere.</l>
<l TEIform="l" part="N">Substitit, ac reputans aliquantum, docta resoluit</l>
<l TEIform="l" part="N">Ora precaturus. Rector terraeque polique,</l>
<l TEIform="l" part="N">Numine sub cuius simul haec, et cuncta geruntur:</l>
<l TEIform="l" part="N">Qui mecum fueras antehac, ades: ut mea verum</l>
<l TEIform="l" part="N">Lingua sonet, fugiantque doli: tua facta, tuumque</l>
<l TEIform="l" part="N">Hoc opus est. Eadem geminis sententia monstris</l>
<l TEIform="l" part="N">Heros magne latet: nunc caeco absiste dolori.</l>
<l TEIform="l" part="N">En bobus, spicisque itidem suus usus in aruis:</l>
<l TEIform="l" part="N">His, duri agricolae spes et sua gaudia ponunt,</l>
<l TEIform="l" part="N">Sustentantque domum tenuem. vidisse sed inquis</l>
<l TEIform="l" part="N">Septenas numero informes, aliasque decoras.</l>
<l TEIform="l" part="N">Temporis eventus duplices (velut auguror) assunt.</l>
<l TEIform="l" part="N">Scilicet advenient septem felicibus anni</l>
<l TEIform="l" part="N">Auspiciis: tellus ubi credita semina fido</l>
<l TEIform="l" part="N">Effundet gremio: dulcissima rure voluptas</l>
<l TEIform="l" part="N">Regnabit, pleno florescet copia cornu.</l>
<l TEIform="l" part="N">Nil campis aberit: validus gaudebit arator:</l>
<l TEIform="l" part="N">Omnia reddet humus, dives quorum indiget usus.</l>
<l TEIform="l" part="N">Haec ubi transierint, impar fortuna per agros</l>
<l TEIform="l" part="N">Ingruet, ac similes miserum desaeviet annos.</l>
<l TEIform="l" part="N">Arebunt herbae, nil surget in aera vivum:</l>
<l TEIform="l" part="N">Aut si qua exurget, victum seges aegra negabit.</l>
<l TEIform="l" part="N">Questus erit, plangorque ingens fallacibus aruis.</l>
<pb id="s031" n="31" TEIform="pb"/>
<l TEIform="l" part="N">Obducta haerebunt nodosis pascua iuncis:</l>
<l TEIform="l" part="N">Ipsa Pales fugiet campos, et pastor Apollo</l>
<l TEIform="l" part="N">Cum tribulis lolium invisum, spinaeque cruentae,</l>
<l TEIform="l" part="N">Carduus, exustae certatim orientur avenae.</l>
<l TEIform="l" part="N">At non, aeternus genitor praesciscere casus</l>
<l TEIform="l" part="N">Hos iubet, ut mentes confusas territet ante:</l>
<l TEIform="l" part="N">Sed potius leve reddat onus, moneatque malorum</l>
<l TEIform="l" part="N">Quo pacto evitare vias impune queamus.</l>
<l TEIform="l" part="N">Nunc vero, mea si non irrita dicta <reg orig="putâris" TEIform="reg">putaris</reg>,</l>
<l TEIform="l" part="N">Si consulta libet deiecti audire ministri:</l>
<l TEIform="l" part="N">Expediam, quo tempestas sit more ferenda.</l>
<l TEIform="l" part="N">Mandatum populi capiant, quoscumque potenti</l>
<l TEIform="l" part="N">Sub sceptro virtus prensat tua: parcius almae</l>
<l TEIform="l" part="N">Fructibus utantur terrae, modus aureus assit,</l>
<l TEIform="l" part="N">Qui iubeat paruo contentum vivere vulgus,</l>
<l TEIform="l" part="N">Dum facili passim spirat fors dextera vultu.</l>
<l TEIform="l" part="N">Quod satis est largire tuis: deperdere abunde</l>
<l TEIform="l" part="N">Nil sinito: sic iustus ages. Proinde omnia ruris</l>
<l TEIform="l" part="N">Munera convectans pesti praepone sequestrae.</l>
<l TEIform="l" part="N">Copia praecedens venientia damna levabit,</l>
<l TEIform="l" part="N">Temporis angusti: nec gens pecudesue nefandum</l>
<l TEIform="l" part="N">Occumbent: servator eris plebisque tuique.</l>
<l TEIform="l" part="N">Obstupuit verbis heros: ceu forte revulsis</l>
<l TEIform="l" part="N">Aedibus, ut quidam sumptu largoque labore</l>
<l TEIform="l" part="N">Fundamenta locans, instat: simul inter agendum</l>
<l TEIform="l" part="N">Thesauri antiquum pondus prospectat ab imo</l>
<l TEIform="l" part="N">Detexisse suos: dubius miratur et haeret:</l>
<l TEIform="l" part="N">Donec se capiens dona insperata resumat.</l>
<l TEIform="l" part="N">Dicta placent, inquit: superis ea certa voluntas:</l>
<l TEIform="l" part="N">Ominis haec ratio est, hic inextricabilis error:</l>
<pb id="s032" n="32" TEIform="pb"/>
<l TEIform="l" part="N">Talia nec quisquam retulit prior: unius arte</l>
<l TEIform="l" part="N">Divina servamur age excelsum tibi nomen</l>
<l TEIform="l" part="N">Nunc erit ex humili: meruisti praemia, quae vix</l>
<l TEIform="l" part="N">Digna reor solui posse. en permissa potestas</l>
<l TEIform="l" part="N">Ista super, quaecumque mones, tu cuncta gubernes:</l>
<l TEIform="l" part="N">Utile quod regno duces, curare memento:</l>
<l TEIform="l" part="N">Exige, quo crudele malum sit mitius, oro:</l>
<l TEIform="l" part="N">Nec pigeat subiisse oneri, praebere feracis</l>
<l TEIform="l" part="N">Annonam terrae, tua quod vis provida monstrat.</l>
<l TEIform="l" part="N">Haec ubi dicta, auro solidum gemmisque micantem</l>
<l TEIform="l" part="N">Detraxit digitis orbem: pignusque vetustum</l>
<l TEIform="l" part="N">Donat habere viro. insigni tum praecipit ostro</l>
<l TEIform="l" part="N">Velatum, regisque potens insigne gerentem,</l>
<l TEIform="l" part="N">Quadriiugo duci curru, regnata per arva</l>
<l TEIform="l" part="N">Imperii, ostensoque dari praeconia laudum.</l>
<l TEIform="l" part="N">Suscepit gratanti animo nova munera vates:</l>
<l TEIform="l" part="N">Omnibus invectusque locis, ad semina fruges</l>
<l TEIform="l" part="N">Porgebat sollerte manu: remanentia condit,</l>
<l TEIform="l" part="N">Metiturque annum parce, occurritque futuris.</l>
<l TEIform="l" part="N">Iamque adeo ipsius late increbrescere nomen,</l>
<l TEIform="l" part="N">Famaque vulgari: summos iam certus honores</l>
<l TEIform="l" part="N">Coeperat, adversis prodibant gaudia pulsis.</l>
<l TEIform="l" part="N">Quippe has fata vices vertunt mortalibus aegris.</l>
<l TEIform="l" part="N">Interea tacito currebant prospera lapsu</l>
<l TEIform="l" part="N">Saecula, fatales dextre volventia motus.</l>
<l TEIform="l" part="N">Suave decus campos, et vivida gratia habebat.</l>
<l TEIform="l" part="N">Humana exsultant progressu corda benigno,</l>
<l TEIform="l" part="N">Laetus ubique vigor, gratissima rebus imago.</l>
<l TEIform="l" part="N">Pandit terra sinus, solitosque uberrima fructus</l>
<l TEIform="l" part="N">Exsuperat longe: gazae excipiuntur opimae.</l>
<pb id="s033" n="33" TEIform="pb"/>
<l TEIform="l" part="N">Haec eadem immoto durabant cardine, donec</l>
<l TEIform="l" part="N">Septeno Phoebi cursu rota circuit axem.</l>
<l TEIform="l" part="N">Post hinc ad peius retro fortuna referri.</l>
<l TEIform="l" part="N">Decolor urget humum species, rigor horridus instat:</l>
<l TEIform="l" part="N">Aegrescunt viduae segetes, luduntur agrestes</l>
<l TEIform="l" part="N">Seminibus iactis: oritur miserabilis angor</l>
<l TEIform="l" part="N">Confestim, seruetque magis. ceu murmure silvas</l>
<l TEIform="l" part="N">Pervolitant primo venti, crepitantque frementes:</l>
<l TEIform="l" part="N">Mox subito irrumpunt Eurusque Notusque furore,</l>
<l TEIform="l" part="N">Pervertunt, quaecumque moram fecere: fit ingens</l>
<l TEIform="l" part="N">Pontigradis terror nautis. Sic illa mali vis</l>
<l TEIform="l" part="N">Incumbit, graviusque premit, cunctisque minatur.</l>
<l TEIform="l" part="N">Si qua etiam cauto congesta fuere colono,</l>
<l TEIform="l" part="N">Sunt spatio consumpta brevi, dum prospera sperat.</l>
<l TEIform="l" part="N">At tenor immitis durat, nullumque levamen</l>
<l TEIform="l" part="N">Apparet miseris. Ergo tecta ardua Regis</l>
<l TEIform="l" part="N">Suppliciter tristes adeunt, facienda requirunt.</l>
<l TEIform="l" part="N">Ipse, heroa alto praecordia tactus amore</l>
<l TEIform="l" part="N">Accersit, rebusque monet succurrere fessis.</l>
<l TEIform="l" part="N">Tum pius agresti thesauro onerata recludit</l>
<l TEIform="l" part="N">Horrea: tum iusto servatos munere victus</l>
<l TEIform="l" part="N">Dividit. almus amor quoscumque fatigat habendi</l>
<l TEIform="l" part="N">Turba fluunt, diramque levant quae irrupit Erinyn.</l>
<l TEIform="l" part="N">Ora etiam, sceptris quae libera dissidet istis,</l>
<l TEIform="l" part="N">Poscit opem: externa gaudetque refecta salute.</l>
<l TEIform="l" part="N">Omnibus unius sapientia restituit rem.</l>
<l TEIform="l" part="N">Haec inter, se triste malum crudelius infert,</l>
<l TEIform="l" part="N">Diversosque sinus penetrat, qua nobile regnum</l>
<l TEIform="l" part="N">Hunc talem gremio Cananaea creavit alumnum.</l>
<l TEIform="l" part="N">Hic quoque dira fames stimulat: ceu cetera nusquam</l>
<pb id="s034" n="34" TEIform="pb"/>
<l TEIform="l" part="N">Exsistens, miseras cruciatibus obruat urbes.</l>
<l TEIform="l" part="N">Isacides genitor, curis annisque gravatus,</l>
<l TEIform="l" part="N">Corpora natorum cum luctu undena suorum</l>
<l TEIform="l" part="N">Advocat in coetum, maerensque ita farier infit.</l>
<l TEIform="l" part="N">Cernitis, ô mea progenies, ut rector Olympi</l>
<l TEIform="l" part="N">Turbarum immensa delicta coerceat ira?</l>
<l TEIform="l" part="N">Finibus ut cunctis feruens populetur egestas?</l>
<l TEIform="l" part="N">Quo fortuna loco? Nostras at nuntius aures</l>
<l TEIform="l" part="N">Appulit, esse virum, pharii qui sceptra gubernet</l>
<l TEIform="l" part="N">Imperii, casusque graves praesenserit ante:</l>
<l TEIform="l" part="N">Et nunc auxilio subeat, congesta ministrans</l>
<l TEIform="l" part="N">Dona sacrae Cereris, genti externaeque, suisque.</l>
<l TEIform="l" part="N">Ite igitur mea progenies, servate parentem,</l>
<l TEIform="l" part="N">Hanc servate domum: spondet via sola levamen.</l>
<l TEIform="l" part="N">Ducite cornipedes asinas, currusque volucres,</l>
<l TEIform="l" part="N">Aeraque, quodque usu visum est. vos foedere firmo</l>
<l TEIform="l" part="N">Ite decem, fortes animi, spectata iuventus.</l>
<l TEIform="l" part="N">Unicus ille patri maneat, modo inutilis annis,</l>
<l TEIform="l" part="N">Extremum moriens Rachael quem chara reliquit.</l>
<l TEIform="l" part="N">Ipse ego, praeteritis detur si viribus uti,</l>
<l TEIform="l" part="N">Qualis eram, patriae iussus cum finibus irem,</l>
<l TEIform="l" part="N">Inque viis, posita ad terram descendere scala</l>
<l TEIform="l" part="N">Caelicolas spectarem: hinc ad iuga ductus Eoa,</l>
<l TEIform="l" part="N">Sub duce Nachoride innumeros tolerare labores</l>
<l TEIform="l" part="N">Infracta poteram bis denos mente per annos:</l>
<l TEIform="l" part="N">Complexu vestro iam non divellerer usquam.</l>
<l TEIform="l" part="N">Tu quoque nunc una, sinerent tua fata, venires,</l>
<l TEIform="l" part="N">Atque viri coram posses agnoscere vultus,</l>
<l TEIform="l" part="N">Consilioque iuvare tuos, carissime quondam</l>
<l TEIform="l" part="N">Gnate, sed heu nimium nimium crudelibus use</l>
<pb id="s035" n="35" TEIform="pb"/>
<l TEIform="l" part="N">Suppliciis: rabidae quem diripuisse feruntur</l>
<l TEIform="l" part="N">Per nemora alta ferae: cura exitiosa parenti.</l>
<l TEIform="l" part="N">Dixerat haec: oculis guttae liquuntur obortae.</l>
<l TEIform="l" part="N">Talibus ardentes isti erubuere loquelis,</l>
<l TEIform="l" part="N">Factorumque pavor praecordia conscia pulsat.</l>
<l TEIform="l" part="N">Limina deseruere citi, festina parantes</l>
<l TEIform="l" part="N">Corpora discessu, mandatis singula adornant.</l>
<l TEIform="l" part="N">Postera palantes stellas Aurora fugarat,</l>
<l TEIform="l" part="N">Auricomumque caput monstrarat ab aequore Titan:</l>
<l TEIform="l" part="N">Digressu accincti steterunt genitoris ad ora:</l>
<l TEIform="l" part="N">Rite, relinquendos puerumque senemque salutant.</l>
<l TEIform="l" part="N">Immiscent manibus dextras, blanda oscula figunt:</l>
<l TEIform="l" part="N">Concava femineus pervoluitur atria plangor:</l>
<l TEIform="l" part="N">Corripiunt spatium: patriisque feruntur ab oris.</l>
</lg>
</div2>
<div2 id="CoPL.01.03" n="3" type="poem" org="uniform" sample="complete" TEIform="div2" part="N">
<head>LIBER TERTIUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">POstquam iter ignota tandem regione peractum,</l>
<l TEIform="l" part="N">Devenere locos, ubi rector munera vates</l>
<l TEIform="l" part="N">Frumenti, populos auro partitur in omnes.</l>
<l TEIform="l" part="N">Convenere virum: divino cuius ab ore</l>
<l TEIform="l" part="N">Inclita virtutum multarum semina lucent.</l>
<l TEIform="l" part="N">Et subito permoti animos gravitate verenda</l>
<l TEIform="l" part="N">Incipiunt humiles, pacemque ex more precantur.</l>
<l TEIform="l" part="N">Rex atque alme pater, fatalis provide casus,</l>
<l TEIform="l" part="N">Iustitia ante alios longe praeclarior omnes:</l>
<l TEIform="l" part="N">Respice nos, quos extremo deduxit ab orbe</l>
<l TEIform="l" part="N">Fama tui, crudele malum lenire parantes.</l>
<pb id="s036" n="36" TEIform="pb"/>
<l TEIform="l" part="N">Non vi, sine dolis vestros tentare penates</l>
<l TEIform="l" part="N">Venimus, aut gentem cupidi populare superbam:</l>
<l TEIform="l" part="N">Non ea mens miseris, non haec fiducia cordi.</l>
<l TEIform="l" part="N">Est locus, a Canaan antiquo praeside dictus,</l>
<l TEIform="l" part="N">Quem tulit impuro de semine Noha nepotem.</l>
<l TEIform="l" part="N">Impia gens illo quondam de sanguine creta est:</l>
<l TEIform="l" part="N">Tum terra agnatum nomen Cananaea tenebat.</l>
<l TEIform="l" part="N">At pater altitonans, qui iudicat omnia vindex,</l>
<l TEIform="l" part="N">Expulit hos, stirpique solum promisit Abrahae:</l>
<l TEIform="l" part="N">Quae tenet et longos iam nunc dominatur in annos.</l>
<l TEIform="l" part="N">Hic pater Hebraeo degens e <corr sic="stemate" resp="transcriber" TEIform="corr">stemmate</corr> Iacob,</l>
<l TEIform="l" part="N">Quattuor e thalamis bis sex producere natos</l>
<l TEIform="l" part="N">Sustinuit: spectare decem tibi iam datur una.</l>
<l TEIform="l" part="N">Alter ab his, dura Parcarum lege peremptus:</l>
<l TEIform="l" part="N">Quem nunc aerumnis multum infelicibus acti,</l>
<l TEIform="l" part="N">Cum genitore pio lugemus lumine cassum.</l>
<l TEIform="l" part="N">Ast alius primo nondum maturus ab aevo,</l>
<l TEIform="l" part="N">Ante oculos patrios solamen dulce remansit.</l>
<l TEIform="l" part="N">Nos, quia saeva fames natalibus aestuat oris,</l>
<l TEIform="l" part="N">Assumus hic, lapsis quaesitum dextera rebus</l>
<l TEIform="l" part="N">Auxilia: et fidem vestra virtute salutem</l>
<l TEIform="l" part="N">Speramus: servate domum, succurrite pressis.</l>
<l TEIform="l" part="N">Hic pretium, et merces Cereris pro munere digna.</l>
<l TEIform="l" part="N">Vos sperate Deum memorem rectique malique,</l>
<l TEIform="l" part="N">Singula per mundum iusta qui lance rependit.</l>
<l TEIform="l" part="N">Haec fati, exspectant solatia blanda silentes.</l>
<l TEIform="l" part="N">Ille autem contra, verbis haud mollibus usus:</l>
<l TEIform="l" part="N">(Agnovit namque ipse viros, ignotus: et imam</l>
<l TEIform="l" part="N">Condoluit mentem graviter, seseque repressit)</l>
<l TEIform="l" part="N">Asper ab ore sonat. qui vos furor excitat ardens?</l>
<pb id="s037" n="37" TEIform="pb"/>
<l TEIform="l" part="N">Audetisne solum perversi invadere nostrum,</l>
<l TEIform="l" part="N">Immensoque duci fallacia fingere furta?</l>
<l TEIform="l" part="N">Vos equidem arcana sub proditione venitis,</l>
<l TEIform="l" part="N">Exploraturi tacite. de praesule regni,</l>
<l TEIform="l" part="N">Confisi optatas nobis avertere praedas.</l>
<l TEIform="l" part="N">Haeccine caussa viae est, haec est fallacia iunctis?</l>
<l TEIform="l" part="N">Non eadem audaces huc misit terra: nec uno</l>
<l TEIform="l" part="N">De genitore sati. variis sed partibus orbis</l>
<l TEIform="l" part="N">Collecti, versare dolos, nocuisse parati.</l>
<l TEIform="l" part="N">Non impune tamen noxam tentasse licebit:</l>
<l TEIform="l" part="N">Excutiam quae fraus, caussam quo cardine vertant.</l>
<l TEIform="l" part="N">Vos ego compedibus manicisque ex ordine vinctos</l>
<l TEIform="l" part="N">Carceribus redigam: meritis haec praemia sunto.</l>
<l TEIform="l" part="N">Uncius inde domum, mentitaque rura revisat:</l>
<l TEIform="l" part="N">Ac puerum, laribus dictum mansisse paternis,</l>
<l TEIform="l" part="N">A sene direptum, subito haec deducat ad ora.</l>
<l TEIform="l" part="N">Sin minus est sortem hanc et dicta subire voluptas,</l>
<l TEIform="l" part="N">(Detestor caput, ac praeclari sceptra tyranni)</l>
<l TEIform="l" part="N">Percontatores rerum vos principis estis.</l>
<l TEIform="l" part="N">Haec ferus intonuit: ferro et compagibus arctis</l>
<l TEIform="l" part="N">Mox claudi curat, fletu miseranda querentes.</l>
<l TEIform="l" part="N">Tertia purpureos referens Aurora iugales,</l>
<l TEIform="l" part="N">Ibat, et eductis nigro sic inquit ab antro.</l>
<l TEIform="l" part="N">Incolumis vitae si cura est anxia vobis:</l>
<l TEIform="l" part="N">Si meruisse fidem ficto sermone putatis:</l>
<l TEIform="l" part="N">Est modus, incertum qui errorem detegat ultro.</l>
<l TEIform="l" part="N">Deligite e numero propriis consensibus unum,</l>
<l TEIform="l" part="N">Qui mihi captiva tantisper sorte moretur,</l>
<l TEIform="l" part="N">Dum fratrem reduces imbelli aetate feratis.</l>
<l TEIform="l" part="N">At reliqui curate senem, subducite victus,</l>
<pb id="s038" n="38" TEIform="pb"/>
<l TEIform="l" part="N">Nil ea iura veto: tantum servata manete</l>
<l TEIform="l" part="N">Promissis turba, ac tenerum huc advertite alumnum:</l>
<l TEIform="l" part="N">Sic libet ambages investigare retectas.</l>
<l TEIform="l" part="N">Talia commemorans, Symeona tuentibus illis</l>
<l TEIform="l" part="N">Secludit, mandatque specu vinclisque fovendum.</l>
<l TEIform="l" part="N">Hinc onera impleri regali messe iubebat,</l>
<l TEIform="l" part="N">Aeraque supponi cuivis allata vicissim.</l>
<l TEIform="l" part="N">Illi maerentes, indigna lege coacti,</l>
<l TEIform="l" part="N">Suscipiunt, aptantque viis, spondentque regressum,</l>
<l TEIform="l" part="N">Et socium abreptum lingua trepidante salutant:</l>
<l TEIform="l" part="N">Constantique rogant animo perferre laborem.</l>
<l TEIform="l" part="N">Plurima praeterea tristi sermone serebant:</l>
<l TEIform="l" part="N">Quo pacto iusti iam insurgeret ira Tonantis,</l>
<l TEIform="l" part="N">Fratris ob interitum, fuerat qui venditus ollis.</l>
<l TEIform="l" part="N">Eheu, si nimium si mens non laeva fuisset,</l>
<l TEIform="l" part="N">Praestiterat, parere tibi sanctissime Ruben:</l>
<l TEIform="l" part="N">Qui scelus innocua prudens hoc mente vetabas:</l>
<l TEIform="l" part="N">Nunc eadem ob nostros te invasit poena furores.</l>
<l TEIform="l" part="N">Iamque ibant, secum durissima quaeque putantes,</l>
<l TEIform="l" part="N">Auectique aliquas luces crudelibus aruis.</l>
<l TEIform="l" part="N">Forte emptas reserabat opes, et linea texta</l>
<l TEIform="l" part="N">Unicus: ecce alto (mirum) deprendit in ore,</l>
<l TEIform="l" part="N">Pro Cerere argentum, saevo quod praebuit ante</l>
<l TEIform="l" part="N">Rectori, coetumque vocans, rem spargit in omnes.</l>
<l TEIform="l" part="N">Attonitis haesere animis: tum numina <reg orig="Diuûm" TEIform="reg">Diuum</reg></l>
<l TEIform="l" part="N">Inclamant: quid magne paras ô sanguinis auctor?</l>
<l TEIform="l" part="N">Quo tibi pulsus amor nostri, sic perdere gratum?</l>
<l TEIform="l" part="N">Parce patri misero, si non fas parcere nobis:</l>
<l TEIform="l" part="N">Mitte iras, graviter tactis tua tela reconde.</l>
<l TEIform="l" part="N">Iamque domos tetigere suas, formidine dira</l>
<pb id="s039" n="39" TEIform="pb"/>
<l TEIform="l" part="N">Obsessi, patrisque simul corda aspra timentes.</l>
<l TEIform="l" part="N">Ingressi sic ore sonant. contagia cedunt</l>
<l TEIform="l" part="N">Dura famis, frugum nec iam tibi deficit usus.</l>
<l TEIform="l" part="N">At maiora premunt: sic fors gravis omnia versat.</l>
<l TEIform="l" part="N">Nos fera suscepit vinclis et carcere tellus,</l>
<l TEIform="l" part="N">Optavitque pio insontes mulctare cruore:</l>
<l TEIform="l" part="N">Vix multa casus tantos evasimus arte.</l>
<l TEIform="l" part="N">Praesulis ad limen ventum: data gratia linguae:</l>
<l TEIform="l" part="N">Continuo caussas, patriam, gentemque docemus,</l>
<l TEIform="l" part="N">Digneturque domum sacram servare rogamus.</l>
<l TEIform="l" part="N">Ille furit: nil certa fides pietasue merentur,</l>
<l TEIform="l" part="N">Nil obtusa labor mi serorum pectora movit.</l>
<l TEIform="l" part="N">Exploratores terrae, inquit, adesse videmus:</l>
<l TEIform="l" part="N">At tentanda via est, quae rerum obscura revelet.</l>
<l TEIform="l" part="N">Ergo dies vinclis ternos constrinxit iniquis:</l>
<l TEIform="l" part="N">Post cavea exemptis haec tristia dicta reportat.</l>
<l TEIform="l" part="N">Credere si dignum est, vos haec mihi vera professos:</l>
<l TEIform="l" part="N">Ite novem incolumes, Cananaeae intrate recessus:</l>
<l TEIform="l" part="N">Et puerum, cano gratum super omnia patri,</l>
<l TEIform="l" part="N">Deferte huc comitem: decimus servabitur obses</l>
<l TEIform="l" part="N">Interea. tantum effatus Symeona reposcit,</l>
<l TEIform="l" part="N">Arcendum numero, posita sub lege tenendum.</l>
<l TEIform="l" part="N">Ergo sancte parens, quoniam sic fata tulerunt,</l>
<l TEIform="l" part="N">Flecte animum votis, dubiae tu consule caussae:</l>
<l TEIform="l" part="N">Una salus miseris comite in Beniamine restat.</l>
<l TEIform="l" part="N">Nec nos incuses: iusta ratione peractum est,</l>
<l TEIform="l" part="N">Mandaras patrio quodcumque abeuntibus orbe.</l>
<l TEIform="l" part="N">Ecce aute adductas dum quisque effundere merces</l>
<l TEIform="l" part="N">Coeperunt, pretium spectant se promere mixtum.</l>
<l TEIform="l" part="N">Mirati trepidare metu: stupor omnibus idem.</l>
<pb id="s040" n="40" TEIform="pb"/>
<l TEIform="l" part="N">Exclamat senior: quis proh labor irruit aegro?</l>
<l TEIform="l" part="N">Quaeve inopina mali facies sese horrida tollit?</l>
<l TEIform="l" part="N">Principio soboles, soboles sanctissima Ioseph</l>
<l TEIform="l" part="N">Occubuit, data praeda feris, ea fama vagatur:</l>
<l TEIform="l" part="N">Certe ita signa ferunt, multoque cruore relictae</l>
<l TEIform="l" part="N">Per campum exuviae. Symeon discrimine in ipso</l>
<l TEIform="l" part="N">Iam necis abreptus: forsan quoque perditus est nunc:</l>
<l TEIform="l" part="N">Spem vos ambiguo simulantes fertis inanem.</l>
<l TEIform="l" part="N">Anne etiam pignus gratum super omnia, de me</l>
<l TEIform="l" part="N">Poscitis? et leto puerum hunc abducere certum est?</l>
<l TEIform="l" part="N">Quid iuvat, his patrios sensus involuere curis?</l>
<l TEIform="l" part="N">Ille mihi maneat: maneat mihi parvulus ille:</l>
<l TEIform="l" part="N">Non ego iam precibus movear succumbere vestris.</l>
<l TEIform="l" part="N">Talibus asseruit, lacrimarum flumine vultum</l>
<l TEIform="l" part="N">Humectans, nihil incoepto deiectus eodem est:</l>
<l TEIform="l" part="N">Quamvis ipse Ruben sua pignora chara sit ausus</l>
<l TEIform="l" part="N">Spondere, et teneros alternae opponere morti:</l>
<l TEIform="l" part="N">Si comiti offerrent quaedam se adversa petito.</l>
<l TEIform="l" part="N">Dum vero magis atque magis penuria fato</l>
<l TEIform="l" part="N">Ferueret: et messes iuncta mercede relatae</l>
<l TEIform="l" part="N">Deficerent: deni proceres adiere parentem:</l>
<l TEIform="l" part="N">Et Iudas linguam audaci sermone resoluit.</l>
<l TEIform="l" part="N">Prompta Canopeo superest in rege voluntas,</l>
<l TEIform="l" part="N">Hanc arcere luem, miseris offerre levamen.</l>
<l TEIform="l" part="N">Tuque puerque tuus, capitisque iniuria cari</l>
<l TEIform="l" part="N">Defraudant ope promissa, remorantur euntes:</l>
<l TEIform="l" part="N">Exteraque impediunt invisere regna salutis.</l>
<l TEIform="l" part="N">Unius inde metu vano nos perdimur omnes.</l>
<l TEIform="l" part="N">Ille etiam qui vincla suo pro <corr sic="stemate" resp="transcriber" TEIform="corr">stemmate</corr> gestat,</l>
<l TEIform="l" part="N">Incassum exspectat patrium moriturus amorem.</l>
<pb id="s041" n="041" TEIform="pb"/>
<l TEIform="l" part="N">Cede tamen precibus, graviores exue curas.</l>
<l TEIform="l" part="N">Ista tibi in magnos pollet fiducia Divos?</l>
<l TEIform="l" part="N">Tutarine genus nequeunt sacra numina nostrum?</l>
<l TEIform="l" part="N">An quicquam invito duce fas contingere Olympi?</l>
<l TEIform="l" part="N">Ipse tua e dextra teneram nunc aufero prolem,</l>
<l TEIform="l" part="N">A me post vindex rediuivum dextra requirat.</l>
<l TEIform="l" part="N">Si tibi non salvum, vacuumque a labe reducam,</l>
<l TEIform="l" part="N">In te perpetuae reus impietatis habebor:</l>
<l TEIform="l" part="N">Oro, si quis adhuc dignis locus annue votis.</l>
<l TEIform="l" part="N">His credens genitor tandem mollescere coepit,</l>
<l TEIform="l" part="N">Multa gemens iniustitiam, factumque superbi</l>
<l TEIform="l" part="N">Rectoris, qui tanta adigat sufferre pericla.</l>
<l TEIform="l" part="N">Ergo supreme sator, rerum si is vertitur ordo,</l>
<l TEIform="l" part="N">Auspiciis opto felicibus omnia fiant.</l>
<l TEIform="l" part="N">Telluris nostrae pretiosas sumite dotes:</l>
<l TEIform="l" part="N">Per Canis immanes aestus opobalsama ferro</l>
<l TEIform="l" part="N">Secta, celebratos flavi Styracis odores,</l>
<l TEIform="l" part="N">Et Stactae e Myrrha blandum stillante liquorem:</l>
<l TEIform="l" part="N">Quaeque a stirpe fluit Terebinthi lucida gutta,</l>
<l TEIform="l" part="N">Et tuto lare condita amygdala, et aerium mel.</l>
<l TEIform="l" part="N">Praeterea gemini vobis sit cura peculi:</l>
<l TEIform="l" part="N">Reddite suppositum furtim: ne iniuria crescat</l>
<l TEIform="l" part="N">Acrior. Hunc animis etiam mandate tenellum,</l>
<l TEIform="l" part="N">Quo pereunte animam reddo, quo sospite vivo.</l>
<l TEIform="l" part="N">Interea castae spoliatus pignore taedae,</l>
<l TEIform="l" part="N">Adventum opperiens, superos in vota vocabo:</l>
<l TEIform="l" part="N">Qui miserum faciles agmen tueantur, et illum</l>
<l TEIform="l" part="N">Concilient rursus, gravia atque indigna frementem.</l>
<l TEIform="l" part="N">Haec inter, nimio collapsum angore ministri,</l>
<l TEIform="l" part="N">Marmoreo posuere toro, ac fovere iacentem.</l>
<pb id="s042" n="042" TEIform="pb"/>
<l TEIform="l" part="N">Munera tollebant illi, cursumque parabant,</l>
<l TEIform="l" part="N">Consorti ardentes demum succurrere vincto.</l>
<l TEIform="l" part="N">Spe meliore vias ineunt, natumque minorem</l>
<l TEIform="l" part="N">Insigni studio ducis ad penetralia sistunt.</l>
<l TEIform="l" part="N">Quos ubi confertos rediisse exceperat heros,</l>
<l TEIform="l" part="N">In sua traduci laetus clam tecta iubebat,</l>
<l TEIform="l" part="N">Curari fessos, convivia lauta parari.</l>
<l TEIform="l" part="N">Hos metus acer agit: nimirum haec illa cupido est,</l>
<l TEIform="l" part="N">Nos scelere astringi, pro mercibus aere recepto,</l>
<l TEIform="l" part="N">Atque ita servitio iniusto submittere nostros.</l>
<l TEIform="l" part="N">Iccirco horum unus ductori exorsus amico est.</l>
<l TEIform="l" part="N">Si licet affari, miras vir percipe causas.</l>
<l TEIform="l" part="N">Spiciferae nuper venalia munera divae:</l>
<l TEIform="l" part="N">Aere soluta pari, iussasque avecta sub oras,</l>
<l TEIform="l" part="N">Nota tibi, et nostro doluisti saepe dolore.</l>
<l TEIform="l" part="N">Aera tamen domibus propriis immixta vicissim</l>
<l TEIform="l" part="N">Attulimus: rursusque tibi iam solvere certum est:</l>
<l TEIform="l" part="N">Ne mala suspicio nos criminis obruat acti.</l>
<l TEIform="l" part="N">Praeterea mercede nova ablegavit onustos</l>
<l TEIform="l" part="N">Iam pater, atque almos suasit subducere fetus.</l>
<l TEIform="l" part="N">Ille, quod expostum est habeo, nihil aera reposco:</l>
<l TEIform="l" part="N">Ne trepidate metu, semel haec accepta fatemur.</l>
<l TEIform="l" part="N">Thesaurus si forte viis sese obtulit, alto</l>
<l TEIform="l" part="N">Insertus genitore venit, quem supplice voto</l>
<l TEIform="l" part="N">Aeternum colitis, meritosque offertis honores.</l>
<l TEIform="l" part="N">Mox Symeon captum turbis adiungit avitis,</l>
<l TEIform="l" part="N">Liberat incolume, infundens nova gaudia cunctis.</l>
<l TEIform="l" part="N">Expediunt igitur regali praemia dextrae:</l>
<l TEIform="l" part="N">Haerentesque genu ingressi, sunt vocibus orsi.</l>
<l TEIform="l" part="N">En servata fides animo promissa fideli:</l>
<pb id="s043" n="043" TEIform="pb"/>
<l TEIform="l" part="N">Curata a miseris tua sunt haud mollia iussa:</l>
<l TEIform="l" part="N">Successit puer hic, numeri pars ultima nostri,</l>
<l TEIform="l" part="N">Vix precibus multaque fide a genitore revulsus:</l>
<l TEIform="l" part="N">Qui multum timidus turbato corde salutat,</l>
<l TEIform="l" part="N">Fortunamque omni laetam de parte precatur.</l>
<l TEIform="l" part="N">Haec etiam summi mittit tibi signa favoris,</l>
<l TEIform="l" part="N">Pignora, praedictas patriae referentia sedes.</l>
<l TEIform="l" part="N">Sustulit hic oculos, agnovitque ordine in ipsa</l>
<l TEIform="l" part="N">Beniamin, vultu pulchro, nitidumque iuventa.</l>
<l TEIform="l" part="N">Et quia sospitem adhuc persensit degere patrem,</l>
<l TEIform="l" part="N">Victus ait puero: fortissimus ille tuorum</l>
<l TEIform="l" part="N">Maiorum tutor, simili te more reservet.</l>
<l TEIform="l" part="N">Mox, quia cura gravis penetrat, carique dolores</l>
<l TEIform="l" part="N">Cor trepidum instigant, variantque externa: suorum</l>
<l TEIform="l" part="N">Ex facie se aufert: altumque ac crebra gemiscens,</l>
<l TEIform="l" part="N">Robore collecto rursum ignorantibus infert.</l>
<l TEIform="l" part="N">Tum vero insigni domus ornatissima luxu</l>
<l TEIform="l" part="N">Instruitur, largique parant hilares congressus.</l>
<l TEIform="l" part="N">Illis cura toros formare tapetibus aureis,</l>
<l TEIform="l" part="N">Praestantemque penum festivo ponere ritu.</l>
<l TEIform="l" part="N">Hi manibus fontes, alii mantilia praebent:</l>
<l TEIform="l" part="N">Nulla quies operum innumeris per tecta ministris.</l>
<l TEIform="l" part="N">Ordine quemque suo non notus collocat hospes:</l>
<l TEIform="l" part="N">Ut pater aetatis seriem servare solebat.</l>
<l TEIform="l" part="N">Vixit ubi curis expers praesente Iosepho.</l>
<l TEIform="l" part="N">Mox epulas onerant mensae: solidoque renident</l>
<l TEIform="l" part="N">Auro crateres, Bacchi caelestia dona</l>
<l TEIform="l" part="N">Spirantes: gaudetque animum Cananaea <reg orig="virûm" TEIform="reg">virum</reg> vis.</l>
<l TEIform="l" part="N">Nec minus et iussi indigenae Mareotidis assunt,</l>
<l TEIform="l" part="N">Disiunctique toris adversa fronte sedebant.</l>
<pb id="s044" n="044" TEIform="pb"/>
<l TEIform="l" part="N">(Namque his Iudaea vesci cum gente negatum)</l>
<l TEIform="l" part="N">Regius accitos compellat pluribus hospes,</l>
<l TEIform="l" part="N">Triste supercilium ponens, obstaculaque altae</l>
<l TEIform="l" part="N">Laetitiae: ante omnes vero Beniamina carum</l>
<l TEIform="l" part="N">Corde fovet, geminisque epulas huic partibus auget.</l>
<l TEIform="l" part="N">Post, ubi victa cibi fugit iucunda voluptas,</l>
<l TEIform="l" part="N">Atque alacres blande accendunt data pocula motus:</l>
<l TEIform="l" part="N">Maiores statuunt pateras, et largius hausta</l>
<l TEIform="l" part="N">Incumbunt: tempusque refecto pectore ducunt:</l>
<l TEIform="l" part="N">Pressa sopor riguus donec iam lumina claudit.</l>
<l TEIform="l" part="N">At non ipse Ioseph: sed enim nova pectore versat</l>
<l TEIform="l" part="N">Consilia, ut fratrum tacite expiscetur amorem,</l>
<l TEIform="l" part="N">Quo foveant patris summum Beniamina pignus,</l>
<l TEIform="l" part="N">Ergo domus amplae praefecto haec seria credit.</l>
<l TEIform="l" part="N">Vade age, et oppressis somno nunc ingere moles,</l>
<l TEIform="l" part="N">Quas pro servanda concordes gente reportent:</l>
<l TEIform="l" part="N">Rursus et argenti cuivis absconde metalla,</l>
<l TEIform="l" part="N">Quae tulit. etiam gemmis auroque valentem</l>
<l TEIform="l" part="N">Cratera, exigui per tenuia pondera subde.</l>
<l TEIform="l" part="N">Mane recens orto, laeti discedere tendunt,</l>
<l TEIform="l" part="N">Securique metus, pulchra se avertere terra,</l>
<l TEIform="l" part="N">Nativum captare solumque, et gaudia parta.</l>
<l TEIform="l" part="N">Composito egressos turmae insectantur equestres,</l>
<l TEIform="l" part="N">Instructi ferro, pugnasque per arma cientes,</l>
<l TEIform="l" part="N">Quadrupedes per agros sonitu trepidante fatigant.</l>
<l TEIform="l" part="N">State genus fallax, Iacobi scelerata propago:</l>
<l TEIform="l" part="N">State viri audaces, nobis iam reddite caussas,</l>
<l TEIform="l" part="N">Quos vester iustis demum furor induit armis?</l>
<l TEIform="l" part="N">Quod scelus hoc genti, quaeve hunc tam barbara morem</l>
<l TEIform="l" part="N">Permittit patria, hospitium violare parastis?</l>
<pb id="s045" n="045" TEIform="pb"/>
<l TEIform="l" part="N">Immemores benefacta via pensatis acerba.</l>
<l TEIform="l" part="N">Nonne sat infidos digno tractabat honore?</l>
<l TEIform="l" part="N">Perspectis ultro dominus iungebat amicis:</l>
<l TEIform="l" part="N">Cui bilem malefacta movent, uruntque ferentem.</l>
<l TEIform="l" part="N">Namque scyphum priscae monimentum aetatis, et artis,</l>
<l TEIform="l" part="N">Quo solus fruitur per opus spumantis Iacchi,</l>
<l TEIform="l" part="N">Clam furto aggressi, spolium rapuistis iniquum.</l>
<l TEIform="l" part="N">Nec venit in mentem, qua rerum forma supersit,</l>
<l TEIform="l" part="N">Quis status, aut qualem vestra haec periuria tangant.</l>
<l TEIform="l" part="N">Illud amicitiae multum venerabile nomen</l>
<l TEIform="l" part="N">Polluitis? <reg orig="Diuûm" TEIform="reg">Diuum</reg> obliti, poenaeque minacis.</l>
<l TEIform="l" part="N">Hi vero obiectum facinus (mens libera cuique est)</l>
<l TEIform="l" part="N">Mirantur, fortesque incoepta ferocia rident:</l>
<l TEIform="l" part="N">En prius argenti merces abstrusa, reducta est,</l>
<l TEIform="l" part="N">Nec verbo ambiguos pridem delusimus ullo:</l>
<l TEIform="l" part="N">Omnia vera equidem, certissima quaeque reperta:</l>
<l TEIform="l" part="N">Nunc iuvat immunes noxa incusare maligna?</l>
<l TEIform="l" part="N">Quare agite ô totos miserorum exquirite fasces,</l>
<l TEIform="l" part="N">Et turpe inter nos studium tentate dolorum.</l>
<l TEIform="l" part="N">Si quis erit, lucro infando qui pergat onustus,</l>
<l TEIform="l" part="N">Iure piet merito culpas: nos insuper omnes</l>
<l TEIform="l" part="N">Unius ob furias, sortem subeamus eandem.</l>
<l TEIform="l" part="N">Dicta placent: furti in processu quaeritur auctor.</l>
<l TEIform="l" part="N">Nil sibi quisque timet. Facto iamque omnis atroci</l>
<l TEIform="l" part="N">Liber erat: sceleris quia nusquam inventa cupido.</l>
<l TEIform="l" part="N">Ipse subest turbae minimus: quo evanuit ardens</l>
<l TEIform="l" part="N">Suspicio, exitii prorsus restincta facultas.</l>
<l TEIform="l" part="N">Scrutantur manibus, voluuntque probantque, scientes.</l>
<l TEIform="l" part="N">Tunc subito interius bene nota relucet imago,</l>
<l TEIform="l" part="N">Praedaque se tacitam manifesto lumine prodit.</l>
<pb id="s046" n="046" TEIform="pb"/>
<l TEIform="l" part="N">Suppositum celeres magno exhibuere tumultu:</l>
<l TEIform="l" part="N">Ingentes tollunt animos, et gaudia fingunt.</l>
<l TEIform="l" part="N">Ex oculis rapiunt pavidum, prensantque feroces:</l>
<l TEIform="l" part="N">Iudicis arbitrio mens saevi integra dicatur:</l>
<l TEIform="l" part="N">Cor gemit, et longo singultu se ilia tendunt:</l>
<l TEIform="l" part="N">Crebra iniustitiam, ac patrios reminiscitur agros.</l>
<l TEIform="l" part="N">Eheu maiorum tutor supreme meorum,</l>
<l TEIform="l" part="N">Pectora qui sentis hominum, qui interna recludis:</l>
<l TEIform="l" part="N">Ne procul a iustis caelesti avertere vultu.</l>
<l TEIform="l" part="N">Quod facinus, quaeve impietas, quae indigna voluntas</l>
<l TEIform="l" part="N">His mersere malis? ah infeliciter ausus</l>
<l TEIform="l" part="N">Care pater (sed nec mihi iam pater) addere natis</l>
<l TEIform="l" part="N">Hanc animam, interitus quam prima aetate manebat.</l>
<l TEIform="l" part="N">Unanimes alii lacrimantem pone sequuntur,</l>
<l TEIform="l" part="N">Attoniti factis animos, caecique stupore:</l>
<l TEIform="l" part="N">Nec fratrem media iam in morte relinquere certum est.</l>
<l TEIform="l" part="N">Ast oculos frendens heros detorquet in hostes:</l>
<l TEIform="l" part="N">Hasce igitur meruit facilis clementia grates?</l>
<l TEIform="l" part="N">Sic iuvat aversari animum nil tale timentem?</l>
<l TEIform="l" part="N">Insitane haec probitas, haec est fallacia vobis?</l>
<l TEIform="l" part="N">Sed tamen haud omnes una inculpare necesse:</l>
<l TEIform="l" part="N">Forsitan expertes reliqui, candore probati</l>
<l TEIform="l" part="N">Sincero, multumque pater virtutis amans est:</l>
<l TEIform="l" part="N">Degener iste sua stirpem impietate profanat.</l>
<l TEIform="l" part="N">Vos ergo Cererem laribus deferte paternis,</l>
<l TEIform="l" part="N">Liber quisque mihi. facti iste repertor atrocis,</l>
<l TEIform="l" part="N">Sistat iter, meritis crudelia praemia captet:</l>
<l TEIform="l" part="N">Qui tanto magis insidiis, atque arte nocendi</l>
<l TEIform="l" part="N">Praepollet, quanto minor est et corpore et armis.</l>
<l TEIform="l" part="N">An latet augurii quam prompta scientia nobis?</l>
<pb id="s047" n="047" TEIform="pb"/>
<l TEIform="l" part="N">Fallere quam grave sit longe ventura videntem?</l>
<l TEIform="l" part="N">Verum age contingat sollertem nosse vigorem.</l>
<l TEIform="l" part="N">Ambigui rerum, prostrato pectore terram</l>
<l TEIform="l" part="N">Suppliciter petiere, genu minitantis adhaerent:</l>
<l TEIform="l" part="N">Tum lingua melior sic est ingressus Iudas.</l>
<l TEIform="l" part="N">Sit licet unius fraus haec, facinusque proteruum,</l>
<l TEIform="l" part="N">Nil minus in reliquos poenae tamen ingruit horror.</l>
<l TEIform="l" part="N">Unus amor, commune bonum, communia damna:</l>
<l TEIform="l" part="N">Perfidia ultrici dextrae iam subicit omnes.</l>
<l TEIform="l" part="N">Vita tua est, quae nostra fuit: tibi perdere iustum:</l>
<l TEIform="l" part="N">In bonitate tua spes figitur: exue telum</l>
<l TEIform="l" part="N">Vindictae: fera magnanimis raro imperat ira.</l>
<l TEIform="l" part="N">Ut reor, ipse Deus tanto nos fulmine turbat,</l>
<l TEIform="l" part="N">Quo pateat tanti magis indulgentia regis.</l>
<l TEIform="l" part="N">Non equidem propriae me affligit cura salutis:</l>
<l TEIform="l" part="N">Sed pater, et teneri foeda imprudentia fratris.</l>
<l TEIform="l" part="N">Talia cognatis opprobria fingite vestris,</l>
<l TEIform="l" part="N">Non erit hic ardor caeco expediisse labore?</l>
<l TEIform="l" part="N">Horridaque exitio lenire incommoda pressis?</l>
<l TEIform="l" part="N">Forsitan et tibi adhuc genitor maturior annis,</l>
<l TEIform="l" part="N">Cui bene vis fieri, cuius tibi maximus ardor,</l>
<l TEIform="l" part="N">Debita cui pietas a te, ac reverentia praesto est.</l>
<l TEIform="l" part="N">Ah quali planctu, quo luctu urgebitur ille,</l>
<l TEIform="l" part="N">Rumor ubi pueri de perditione sonabit?</l>
<l TEIform="l" part="N">Suppliciique huius caussam memorabit iniquam?</l>
<l TEIform="l" part="N">Mitescas, miserere senis, miserer iuventae:</l>
<l TEIform="l" part="N">Si moriturus hic est, cuncti moriamur oportet:</l>
<l TEIform="l" part="N">Aut turpi exilio patriis depellimur oris.</l>
<l TEIform="l" part="N">Sin solum punire voles, nec demere luci,</l>
<l TEIform="l" part="N">Servitii aeterni dura ratione domandum:</l>
<pb id="s048" n="048" TEIform="pb"/>
<l TEIform="l" part="N">Me cape: praevalidis namque aptior usibus essem:</l>
<l TEIform="l" part="N">Ipse reus statuar: sorti sum promptus utrique.</l>
<l TEIform="l" part="N">Pro se quisque viri spondebant ista gementes,</l>
<l TEIform="l" part="N">Tradebantque animas uno pro corpore morti.</l>
<l TEIform="l" part="N">Noxius ille genis lacrimarum flumina voluit:</l>
<l TEIform="l" part="N">Orat, et excelsi pedibus fert oscula regis:</l>
<l TEIform="l" part="N">Nec tamen, insidiis expers, mensque inscia tanti</l>
<l TEIform="l" part="N">Flagitii, ignotum fuit ausa refellere crimen:</l>
<l TEIform="l" part="N">Tutatur pietas pavidum, et bene conscia virtus.</l>
<l TEIform="l" part="N">Inde heros servans diuturnum pectore, vulnus,</l>
<l TEIform="l" part="N">Imaque nativo labefactus viscera amore,</l>
<l TEIform="l" part="N">Fletu prodit opus tectum: cunctisque repente</l>
<l TEIform="l" part="N">Improviso inquit. Subito his absistere mando</l>
<l TEIform="l" part="N">Sedibus, ire foras: antiquo quisquis ab Isaac,</l>
<l TEIform="l" part="N">Et genitore meo non est prognatus Iacob.</l>
<l TEIform="l" part="N">Fit via cum strepitu: funduntur limine ab alto</l>
<l TEIform="l" part="N">Lecta ministrorum manus: et quicumque videndi</l>
<l TEIform="l" part="N">Stipabant studio: mirantur coepta loquentis,</l>
<l TEIform="l" part="N">Admittique novis tacite sermonibus ardent.</l>
<l TEIform="l" part="N">Surgite dilecti de terra surgite fratres,</l>
<l TEIform="l" part="N">Ille ait, et vestri me agnoscite sanguinis unum:</l>
<l TEIform="l" part="N">Ille ego sum vere, quem iam occubuisse putastis:</l>
<l TEIform="l" part="N">Frater ego, externum mercede abductus in orbem:</l>
<l TEIform="l" part="N">Ipse ego sum tener ille Ioseph, redivivus Ioseph,</l>
<l TEIform="l" part="N">Perdere consilio quem vos statuistis inani.</l>
<l TEIform="l" part="N">En oculi vestri, ac cari Beniaminis ora,</l>
<l TEIform="l" part="N">Praesentem spectant vos compellare Iosephum.</l>
<l TEIform="l" part="N">Nec trepido locus hic ob facta indigna pavori:</l>
<l TEIform="l" part="N">Parcite quisque metu, mecum gaudete beati:</l>
<l TEIform="l" part="N">Sic libitum superis, huic me transmittere honori,</l>
<pb id="s049" n="049" TEIform="pb"/>
<l TEIform="l" part="N">A peste ut terram hanc patria cum gente tuerer.</l>
<l TEIform="l" part="N">Quis tantus stupor est? mentes attollite laeti:</l>
<l TEIform="l" part="N">Magne Ruben, Iuda, Symeon, atque inclite Levi,</l>
<l TEIform="l" part="N">Ultores ambo direptae ad stupra sororis,</l>
<l TEIform="l" part="N">Dum cadit occiso peccans cum patre Sichemus:</l>
<l TEIform="l" part="N">Tuque Isachar, Zabulon, Liae iam tota propago.</l>
<l TEIform="l" part="N">Vosque utero Balae geniti, Dan, Neptalis alter.</l>
<l TEIform="l" part="N">Vosque sati e Zelpha, felix Gad, strenueque Aser:</l>
<l TEIform="l" part="N">Tuque una mecum Beniamin edite ab alvo,</l>
<l TEIform="l" part="N">Materni quondam nomen sortite doloris.</l>
<l TEIform="l" part="N">Grata mihi unanimis per tristia damna voluntas,</l>
<l TEIform="l" part="N">Proque incusato durans concordia fratre.</l>
<l TEIform="l" part="N">Ex illo, patet hinc, meliores tempore factos,</l>
<l TEIform="l" part="N">Quo sors me invalidum seiunxit finibus illis.</l>
<l TEIform="l" part="N">Ut vos accipio, tot iam labentibus annis?</l>
<l TEIform="l" part="N">Nunc etiam ipsa fames vos propter grata videtur,</l>
<l TEIform="l" part="N">Quae domibus certis pressos bis appulit aruis.</l>
<l TEIform="l" part="N">Non decet exsortes horum vos esse bonorum:</l>
<l TEIform="l" part="N">Efficiam integrum liceat sentire favorem.</l>
<l TEIform="l" part="N">Praemia munificae super haec largissima dextrae,</l>
<l TEIform="l" part="N">Me Deus Assenetha dotavit coniuge nostra:</l>
<l TEIform="l" part="N">Quae gemina laetum secit me prole parentem.</l>
<l TEIform="l" part="N">Primus ab electa prodit mihi matre Manasse,</l>
<l TEIform="l" part="N">Alter et Ephraim, successum nomine signat,</l>
<l TEIform="l" part="N">Aucturus stirpem felici semine avitam.</l>
<l TEIform="l" part="N">Talia vociferans, amplectitur ordine quemque</l>
<l TEIform="l" part="N">Illi alternantes turpabant imbribus ora:</l>
<l TEIform="l" part="N">Nunc de laetitia subito mirantur oborta,</l>
<l TEIform="l" part="N">Nunc de consilio perverso multa volutant,</l>
<l TEIform="l" part="N">Orantes pacem: mens nunc placata benigni</l>
<pb id="s050" n="050" TEIform="pb"/>
<l TEIform="l" part="N">Illis supplicium est: carpens dolor ossibus haeret.</l>
<l TEIform="l" part="N">O domine, ô frater, frater sanctissime Ioseph:</l>
<l TEIform="l" part="N">Salve perpetuum, nobis dux inclite salve.</l>
<l TEIform="l" part="N">Plurima praeterea insigni clamore ciebant:</l>
<l TEIform="l" part="N">Audiit alta domus: stupuere Aegyptia turba</l>
<l TEIform="l" part="N">Et gemitum, et voces patrio sermone loquentum.</l>
</lg>
</div2>
<div2 id="CoPL.01.04" n="4" type="poem" org="uniform" sample="complete" TEIform="div2" part="N">
<head>LIBER QUARTUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">FAma per insignes velox diffunditur aedes,</l>
<l TEIform="l" part="N">E patriis fratres magni adventasse Iosephi</l>
<l TEIform="l" part="N">Liminibus: rerumque status ac certa tulisse</l>
<l TEIform="l" part="N">Singula. pergratus rumor fuit omnibus iste:</l>
<l TEIform="l" part="N">Sceptrigero inprimis regi, qui provocat ultro</l>
<l TEIform="l" part="N">Divinum vatem, solutique his vocibus ora.</l>
<l TEIform="l" part="N">Quae tantae tenuere morae, qui denique casus?</l>
<l TEIform="l" part="N">Ut famam paterere prius mihi laeta referre</l>
<l TEIform="l" part="N">Nuntia, quam nostris narratum haec auribus ires:</l>
<l TEIform="l" part="N">Advectos prima consanguinitate propinquos,</l>
<l TEIform="l" part="N">His subiisse locis. an sit res gratior ulla,</l>
<l TEIform="l" part="N">Quam spectare tuos, tecum una ab origine cretos?</l>
<l TEIform="l" part="N">Vade igitur, iussuque viris sic praecipe nostro.</l>
<l TEIform="l" part="N">Iumentis laeti segetes onerate petitas:</l>
<l TEIform="l" part="N">Praecipitique lares gressu tentate repostos:</l>
<l TEIform="l" part="N">Quae sint, quae fuerint mea fata expendite nostris.</l>
<l TEIform="l" part="N">Mox consanguineis collectis omnibus, una</l>
<l TEIform="l" part="N">Grandaevum vigili genitorem huc sistite cura:</l>
<pb id="s051" n="051" TEIform="pb"/>
<l TEIform="l" part="N">Has sedes petite, ostendunt <reg orig="hîc" TEIform="reg">hic</reg> ipsa quietem</l>
<l TEIform="l" part="N">Numina: telluris nostrae communia vobis</l>
<l TEIform="l" part="N">Munera sint, pariter tantis considite regnis.</l>
<l TEIform="l" part="N">Quinque etenim superant duris sub legibus anni,</l>
<l TEIform="l" part="N">Quos fera paupertas pedibus decurret iniquis,</l>
<l TEIform="l" part="N">Involuetque genus tenebrosa in Tartara vivum:</l>
<l TEIform="l" part="N"><reg orig="Hîc" TEIform="reg">Hic</reg> stirps Isacidae felicius exigat aevum.</l>
<l TEIform="l" part="N">Paruit, et iussis simili ratione relatis,</l>
<l TEIform="l" part="N">Veloces currus, <reg orig="queis" TEIform="reg">quis</reg> segnia corpora matrum,</l>
<l TEIform="l" part="N">sive cohors prolis tenerae subducta venirent</l>
<l TEIform="l" part="N">Addidit: atque epulas longarum fida viarum</l>
<l TEIform="l" part="N">Auxilia: hinc asinas cerealia dona ferentes,</l>
<l TEIform="l" part="N">Ac varias telluris opes, ignota bonorum</l>
<l TEIform="l" part="N">Plurima. tum numero binas (decora alta parentum)</l>
<l TEIform="l" part="N">Arte laboratas fert dena in corpora vestes:</l>
<l TEIform="l" part="N">At minimo, argenti magnum dat habere talentum.</l>
<l TEIform="l" part="N">Tum quinas auri atque Ostri subtegmine pulchro</l>
<l TEIform="l" part="N">Iniungit laenas: totidem vesisque metallique</l>
<l TEIform="l" part="N">Eligit, immenso exsultans ardore parenti.</l>
<l TEIform="l" part="N">His rite exactis, nihil inquit certa refellit</l>
<l TEIform="l" part="N">Consilia: ite vias notas Divo auspice Abrami:</l>
<l TEIform="l" part="N">Sit bona longinquum per iter mens omnibus: omnes</l>
<l TEIform="l" part="N">Unanimi duros superetis foedere passus,</l>
<l TEIform="l" part="N">Atque Canopei peragatis dicta tyranni.</l>
<l TEIform="l" part="N">Complexi inter se, largo mox lumina fletu</l>
<l TEIform="l" part="N">Humectant, firmantque fidem: post aequore aperto</l>
<l TEIform="l" part="N">Quadrupedes agitant: tractim superata relinquunt</l>
<l TEIform="l" part="N">Atergo iuga, concordi donaria lege</l>
<l TEIform="l" part="N">Servantes. iam iamque magis via longa secatur.</l>
<l TEIform="l" part="N">Mitigat assiduus rerum mala taedia sermo:</l>
<pb id="s052" n="052" TEIform="pb"/>
<l TEIform="l" part="N">Iamque domum capiunt animis: vocesque benigni</l>
<l TEIform="l" part="N">Nunc retro fratris memorant: iam gaudia voluunt</l>
<l TEIform="l" part="N">Exarsura suis, reditu et rumore secundo.</l>
<l TEIform="l" part="N">Nunc simul, ore seni quo tandem immania facta,</l>
<l TEIform="l" part="N">Vimque ferant veterem, iusta ne bile tumescat:</l>
<l TEIform="l" part="N">Ingratosue iocos, commentaque inania ducat,</l>
<l TEIform="l" part="N">Hos incredibiles casus. iuvat ire molestas</l>
<l TEIform="l" part="N">Commotaque vias iterum cum gente reverti.</l>
<l TEIform="l" part="N">Iamque subactorum post intervalla dierum,</l>
<l TEIform="l" part="N">Visa aperire procul sese optatissima tellus:</l>
<l TEIform="l" part="N">Sed miseranda nimis contactu pestis egenae.</l>
<l TEIform="l" part="N">Ingressi celerant laribus vestigia fidis,</l>
<l TEIform="l" part="N">Qua primum caeli iucundum hausere vigorem.</l>
<l TEIform="l" part="N">Invenere virum, patrio de more dolentem:</l>
<l TEIform="l" part="N">Dum gemit, exspectatque avido sua pignora vultu.</l>
<l TEIform="l" part="N">Cum clamore ruunt illi, dextroque tumultu,</l>
<l TEIform="l" part="N">Angorem senio indignum, curasque repellunt.</l>
<l TEIform="l" part="N">Sis bonus ô felixque tuis: en laeta iuventus</l>
<l TEIform="l" part="N">Natorum, ante oculos longis se a finibus offert,</l>
<l TEIform="l" part="N">Dives opum, incolumis, successibus aucta superbis.</l>
<l TEIform="l" part="N">En tibi praesentem iusto Beniamina fato:</l>
<l TEIform="l" part="N">Detentumque prius vinclis: nosque ordine cunctos,</l>
<l TEIform="l" part="N">Qui monitu ignotas fatali venimus oras.</l>
<l TEIform="l" part="N">Praeterea tua progenies, tua maxima cura:</l>
<l TEIform="l" part="N">Quem velut immiti iamdudum funere mersum</l>
<l TEIform="l" part="N">Prosequeris luctu falso, venerandus Ioseph</l>
<l TEIform="l" part="N">Vivit, et arbitrio rerum sceptrisque potitus,</l>
<l TEIform="l" part="N">Post varios casus magna inter gaudia vivit.</l>
<l TEIform="l" part="N">His pater attonitus visis, ac voce suorum,</l>
<l TEIform="l" part="N">Surrexit trepidans menti dum reddita lux est:</l>
<pb id="s053" n="053" TEIform="pb"/>
<l TEIform="l" part="N">Ac prolem teneram fusis utrinque lacertis</l>
<l TEIform="l" part="N">Fovit: ab hac alacri spectans tota agmina vultu,</l>
<l TEIform="l" part="N">Institit, ô dextro nimium gens numine ducta,</l>
<l TEIform="l" part="N">Incolumesne iterum terras accestis avitas?</l>
<l TEIform="l" part="N">Et mea delicias tantas statuistis ad ora?</l>
<l TEIform="l" part="N">Gratulor: ac supero regi sanctissima reddo</l>
<l TEIform="l" part="N">Votaque, gratesque, multo cum laudis honore:</l>
<l TEIform="l" part="N">Qui sibi confisos nulla unquam parte reliquit:</l>
<l TEIform="l" part="N">Sed praesens coetum gaudet servare piorum,</l>
<l TEIform="l" part="N">Ac iubet invictae celebrari nomina dextrae.</l>
<l TEIform="l" part="N">Huius ope ulterius vitam proferre licebit,</l>
<l TEIform="l" part="N">Dum frumenta manus dedit huc adducere vestras:</l>
<l TEIform="l" part="N">Insuper et salvos per tanta pericula misit.</l>
<l TEIform="l" part="N">Sed quae pectoribus subit haec fiducia vestris?</l>
<l TEIform="l" part="N">Laetitia curas mulcere audetis inani?</l>
<l TEIform="l" part="N">Speque nova incertos sensus involuere rursus?</l>
<l TEIform="l" part="N">Dicere num fas est exstinctum vivere natum,</l>
<l TEIform="l" part="N">Vivere? et excelsum magnas regnare per urbes?</l>
<l TEIform="l" part="N">Hos ne ne illudat iuvenum fallacia canos.</l>
<l TEIform="l" part="N">Occidit ille semel: semel oppetiisse sinamus.</l>
<l TEIform="l" part="N">Nec mihi tam certus quisquam persuadeat auctor,</l>
<l TEIform="l" part="N">Hunc superare solo, vesci vitalibus auris.</l>
<l TEIform="l" part="N">Iampridem iste dolor concusso corde resedit</l>
<l TEIform="l" part="N">Altius: incipiat vereor crudescere dictis:</l>
<l TEIform="l" part="N">Proinde alia his missis narrate audita viarum.</l>
<l TEIform="l" part="N">Tum Ruben querulo iussus sic ore profatur.</l>
<l TEIform="l" part="N">Heu fragilis natura hominum, quo pectora motu</l>
<l TEIform="l" part="N">Saepe agitat, stimuloque malis invitat iniquo.</l>
<l TEIform="l" part="N">Quae peccata hominum non sunt exercita genti?</l>
<l TEIform="l" part="N">Inque Deum, nostrumque genus scelera omnia feruent.</l>
<pb id="s054" n="054" TEIform="pb"/>
<l TEIform="l" part="N">Vince animum iam magne parens, irasque resolue:</l>
<l TEIform="l" part="N">Nunc equidem caussas, ignosce, fatebimur omnes:</l>
<l TEIform="l" part="N">Ne dubita, nam vera loquar, bene cognita pandam:</l>
<l TEIform="l" part="N">Dulce tuum testor caput, ac mare, sidera iuro.</l>
<l TEIform="l" part="N">Vidimus ô genitor natum, quem falsa ferarum</l>
<l TEIform="l" part="N">Suspicio praedam persuasit: vidimus omnes,</l>
<l TEIform="l" part="N">Contigimusque manum fraternam, et mutua dicta</l>
<l TEIform="l" part="N">Contulimus. regit ille viros, regit ardua fidis</l>
<l TEIform="l" part="N">Moenia consiliis: ipse est, qui corde sagaci</l>
<l TEIform="l" part="N">Novit humo diram hanc avertere tempestatem.</l>
<l TEIform="l" part="N">Hic aequo messem collectam porrigit aere,</l>
<l TEIform="l" part="N">Horrea plena aperit, periturosque excipit ultro.</l>
<l TEIform="l" part="N">Ille idem Symeona prius sub carcere clausum</l>
<l TEIform="l" part="N">Dissimulans tenuit: donec puer ipse veniret,</l>
<l TEIform="l" part="N">Undecimum numero, quem cum seniore parente</l>
<l TEIform="l" part="N">Audierat mansisse domi. nunc ore Iosephum</l>
<l TEIform="l" part="N">Se referens, signis nostrum manifestat apertis.</l>
<l TEIform="l" part="N">Felix ante alios: nec enim caelestibus aura</l>
<l TEIform="l" part="N">Invisus frueris: coepit fortuna regressum</l>
<l TEIform="l" part="N">Iam tua: mirandos eventus accipe demum,</l>
<l TEIform="l" part="N">Mitior, iniustos iuvenum nunc disce furores.</l>
<l TEIform="l" part="N">Tempus erat, quo pulcher adhuc tua cura Iosephus,</l>
<l TEIform="l" part="N">Virtute aetheria cumulabat gaudia praesens.</l>
<l TEIform="l" part="N">Nos alii tum forte greges per pinguia culta</l>
<l TEIform="l" part="N">Pascentes, clam te, Dothaimae ad pabula laeta</l>
<l TEIform="l" part="N">Compulimus, luces aliquot per rura morati.</l>
<l TEIform="l" part="N">Interea puer iste procul, tua iussa secutus,</l>
<l TEIform="l" part="N">Accessit, turbae infensae laevo omine visus.</l>
<l TEIform="l" part="N">Conspecto hoc mistum subito glomerantur in orbem:</l>
<l TEIform="l" part="N">Ira subit, Furiis mens infecta aestuat intus.</l>
<pb id="s055" n="055" TEIform="pb"/>
<l TEIform="l" part="N">Scilicet iste patri tantum dilectus iniquo,</l>
<l TEIform="l" part="N">Desidiosus, iners, sectetur blanda tenellus</l>
<l TEIform="l" part="N">Otia? nos toties infidus ob effera prodat</l>
<l TEIform="l" part="N">Incoepta? et super haec crudelia somniet in nos?</l>
<l TEIform="l" part="N">Se generi regem portendi, in sceptra vocari.</l>
<l TEIform="l" part="N">Non ita: sed pereat manibus data praeda propinquis.</l>
<l TEIform="l" part="N">Sat patri, aetatique datum: quando hactenus acres</l>
<l TEIform="l" part="N">Insultus tulimus. frater licet, attamen hostis</l>
<l TEIform="l" part="N">Advenit, assueta qui incautos obruat arte.</l>
<l TEIform="l" part="N">Intereat: vano ne princeps more gubernet.</l>
<l TEIform="l" part="N">Fit scelus, invadunt una, tua dicta monentem.</l>
<l TEIform="l" part="N">Ut cum turba furens obscura nocte luporum,</l>
<l TEIform="l" part="N">Errantem a stabulis per lucos conspicit agnam.</l>
<l TEIform="l" part="N">Pro se quisque premunt: telluri effunditur illa,</l>
<l TEIform="l" part="N">Balatum ingeminans, forti pastore canumque</l>
<l TEIform="l" part="N">Amisso auxilio: lavit ater saucia sanguis</l>
<l TEIform="l" part="N">Vellera. sic trepidanti instant, rapiuntque gementem.</l>
<l TEIform="l" part="N">At mihi soluuntur lento mox frigore membra:</l>
<l TEIform="l" part="N">Tum magis, ut propius capiti crudele periclum</l>
<l TEIform="l" part="N">Ingruit, exitii maiorque apparet imago.</l>
<l TEIform="l" part="N">Quis furor est, quaeve ista repens insania surgit?</l>
<l TEIform="l" part="N">Flos veterum, virtusque <reg orig="virûm" TEIform="reg">virum</reg>, delecta iuventus.</l>
<l TEIform="l" part="N">Quid puer imbellis potuit committere tantum?</l>
<l TEIform="l" part="N">Quid frater potuit, vitae quo perdidit usum?</l>
<l TEIform="l" part="N">Parcite proh scelerare manus, inhibete furorem.</l>
<l TEIform="l" part="N">Si male quid meruit, miserescite quaeso parentis,</l>
<l TEIform="l" part="N">Quem vestrum scelus hoc ad regna silentia trudet.</l>
<l TEIform="l" part="N">Una anima servate duas: nihil iste nec ausus,</l>
<l TEIform="l" part="N">Nec valuit: rudis ille doli culpaeque nefandae.</l>
<l TEIform="l" part="N">Triste equidem externos morti stravisse piaclum:</l>
<pb id="s056" n="056" TEIform="pb"/>
<l TEIform="l" part="N">At vos insontem, vestri quin sanguinis unum:</l>
<l TEIform="l" part="N">Quem medio in leto decuit servare, malisque</l>
<l TEIform="l" part="N">Eruere, ipso etiam proprio discrimine vitae.</l>
<l TEIform="l" part="N">Quas non caelituum poenas hominumque movetis?</l>
<l TEIform="l" part="N">Excideruntne animo cari documenta parentis?</l>
<l TEIform="l" part="N">Fraterna vobis quae olim de caede ferebat.</l>
<l TEIform="l" part="N">Primus uti (heu dirum) deceptae filius Hevae</l>
<l TEIform="l" part="N">Sustulerit lucis consortem e munere Abelum.</l>
<l TEIform="l" part="N">Tum pater aeternus iustas exarsit in iras,</l>
<l TEIform="l" part="N">Horrendoque odio profugum noto orbe repellit:</l>
<l TEIform="l" part="N">Ostentans saevos flammati pectoris aestus.</l>
<l TEIform="l" part="N">Omniparens tellus habitu mutata priore,</l>
<l TEIform="l" part="N">Infremuit: solitos fructus damnata negavit.</l>
<l TEIform="l" part="N">Cedite: converso delicta improvida corde</l>
<l TEIform="l" part="N">Donantes: tamen id peccanti offertur amico:</l>
<l TEIform="l" part="N">Et Deus ipse hominum culpis ignoscere novit,</l>
<l TEIform="l" part="N">Indulgens veniam, recipitque a tramite recti</l>
<l TEIform="l" part="N">Diversos. Si quid praecelsi huic restat honoris,</l>
<l TEIform="l" part="N">Sive boni, nobis pariter restare putandum est,</l>
<l TEIform="l" part="N">Unius generat quos idem sanguinis auctor.</l>
<l TEIform="l" part="N">Consilia in melius memet monitore referte.</l>
<l TEIform="l" part="N">Mitior esse potest (quamquam ô sed) forma nocendi.</l>
<l TEIform="l" part="N">Non procul hinc, puteus saxosae in viscera matris</l>
<l TEIform="l" part="N">Tendit, aquae vacuus, certoque immunis ab usu:</l>
<l TEIform="l" part="N">Demissum infelix per funem lapsus, ad ima</l>
<l TEIform="l" part="N">Subsidat, solusque illic moriatur oportet:</l>
<l TEIform="l" part="N">Quando insueta fames, curaeque sitisque fatigant.</l>
<l TEIform="l" part="N">Sic sine fraterno procumbet vulnere morti.</l>
<l TEIform="l" part="N">Assensere omnes, compressus et impetus ingens</l>
<l TEIform="l" part="N">Paulatim. Exanimem rapiunt, saevique minantur.</l>
<pb id="s057" n="057" TEIform="pb"/>
<l TEIform="l" part="N">Hinc picturatam chlamydem, haud vulgare decorum</l>
<l TEIform="l" part="N">Detraxere humeris: ceu cum venator ab alto</l>
<l TEIform="l" part="N">Fert praedam luco: dapibus mox arte futuris</l>
<l TEIform="l" part="N">Accingit, calidoque a tergore corpora nudat.</l>
<l TEIform="l" part="N">Demisere specu strictis per vincula palmis,</l>
<l TEIform="l" part="N">Condentes imo in fundo, caligine densa.</l>
<l TEIform="l" part="N">Cessi, et pasturae viridis iuga feta petivi,</l>
<l TEIform="l" part="N">Turbatus fremitu gentis, lacrimisque precantis,</l>
<l TEIform="l" part="N">Olli gramineis, puero post terga relicto,</l>
<l TEIform="l" part="N">Consedere toris: epulas vocat hora paratas.</l>
<l TEIform="l" part="N">Implentur victu, solidas in viscera vires</l>
<l TEIform="l" part="N">Suscipiunt: iterumque cavata rupe sepultum</l>
<l TEIform="l" part="N">Ad nova iura adigunt, spreto monitore fideli.</l>
<l TEIform="l" part="N">Ignarum me terror habet, qua denique cura</l>
<l TEIform="l" part="N">Depositus nigris scrobibus, iam liber ad auras</l>
<l TEIform="l" part="N">Euadat, tuto legatus limina tangat:</l>
<l TEIform="l" part="N">Speluncam, haec reputans, parvo post tempore veni.</l>
<l TEIform="l" part="N">Ecce autem abstrusum latebris clamore vocabam:</l>
<l TEIform="l" part="N">Spes fuit, excessere omnes, hunc reddere luci.</l>
<l TEIform="l" part="N">Huc ades, una salus restat tibi dulcis Ioseph:</l>
<l TEIform="l" part="N">Festinare opus est, ne vis inimica morantes</l>
<l TEIform="l" part="N">Ausis excutiat: nunc nunc molle arripe tempus.</l>
<l TEIform="l" part="N">Horresco ambiguus: neque enim responsa dabantur.</l>
<l TEIform="l" part="N">Frater ubi es, repeto, voces agnosce rogantis:</l>
<l TEIform="l" part="N">Te Ruben peto, cunctorum iustissimus in te.</l>
<l TEIform="l" part="N">Solue metus, rabiem non hic tonat effera pubes:</l>
<l TEIform="l" part="N">Solus ego interitu redimam, patrique remittam.</l>
<l TEIform="l" part="N">Conticuit, neque signa dedit super ulla latentis.</l>
<l TEIform="l" part="N">Occupat ossa tremor, coma vertice inhorruit alto.</l>
<l TEIform="l" part="N">Non latuere doli, suspectaeque agminis irae:</l>
<pb id="s058" n="058" TEIform="pb"/>
<l TEIform="l" part="N">Mors erat ante oculos, quam vix evaserat ante.</l>
<l TEIform="l" part="N">Ausus tunc etiam voces iactare per agros,</l>
<l TEIform="l" part="N">Implevi clamore vias: si forte cruentam</l>
<l TEIform="l" part="N">Vim nondum intulerint, incoepto voce moverem.</l>
<l TEIform="l" part="N">Nec requievi etenim, donec per gramina fessus</l>
<l TEIform="l" part="N">Collectum inveni numerum: sic flebilis orsus.</l>
<l TEIform="l" part="N">Quo perversa cohors scelus execrabile mentes</l>
<l TEIform="l" part="N">Impulit: effrenus quo caecos error adegit?</l>
<l TEIform="l" part="N">Non licuit tantis dubium me adiungere coeptis:</l>
<l TEIform="l" part="N">An sine me licuit vetitum fudisse cruorem?</l>
<l TEIform="l" part="N">Hoc illud germane fuit, me fraude petebant,</l>
<l TEIform="l" part="N">Hoc lacus iste mihi, speluncaque tuta parabat.</l>
<l TEIform="l" part="N">Cur eadem non hora tulit me, nec dolor idem:</l>
<l TEIform="l" part="N">Decessi, sic te posito ut crudelis abessem?</l>
<l TEIform="l" part="N">Extinxi reus innocuum te, meque, patremque.</l>
<l TEIform="l" part="N">Heu, quae semianimis periit per lustra relictus?</l>
<l TEIform="l" part="N">Ducite suspensum: corpusque exsangue sepulchro</l>
<l TEIform="l" part="N">Reddite. si quis adhuc anima super halitus erret,</l>
<l TEIform="l" part="N">Extremum ore legam, diffractaque lumina condam.</l>
<l TEIform="l" part="N">O pater, ô tanto quondam domus inclita alumno.</l>
<l TEIform="l" part="N">Instantem ulterius luctu, plebs no tulit ardens:</l>
<l TEIform="l" part="N">Parcius ista viris, ait, obicienda memento,</l>
<l TEIform="l" part="N">Ploratusque inhibe gravia atque infecta dolentes.</l>
<l TEIform="l" part="N">Egregius vates non est, ut rere, peremptus:</l>
<l TEIform="l" part="N">Sed superat, superetque aliis per longa precamur</l>
<l TEIform="l" part="N">Saecula: nobiscum modo ne commercia iungat.</l>
<l TEIform="l" part="N">Transmisere vias durum gens Ismaelitae:</l>
<l TEIform="l" part="N">E biferis Arabum campis congesta reportant</l>
<l TEIform="l" part="N">Munera: divinos Panchai thuris honores,</l>
<l TEIform="l" part="N">Et Myrrhae lacrimam sese effundentis odoram:</l>
<pb id="s059" n="059" TEIform="pb"/>
<l TEIform="l" part="N">Gazas insuetas, longinquae germina terrae:</l>
<l TEIform="l" part="N">His comes est stirpis nostrae rex, certus aruspex,</l>
<l TEIform="l" part="N">Arbitrio Iudae promisso venditus auro.</l>
<l TEIform="l" part="N">Illic augurium doceat, regnumque capessat.</l>
<l TEIform="l" part="N">Haec illi: docuit quae nunc eadem exitus ingens.</l>
<l TEIform="l" part="N">Tum nos correptum populato ex hoste tropaeum,</l>
<l TEIform="l" part="N">Pallam intertextam vario splendore colorum,</l>
<l TEIform="l" part="N">Vulneribus scissam, foedantes sanguine turpi</l>
<l TEIform="l" part="N">Caprigeni pecoris, signum tibi misimus horrendum.</l>
<l TEIform="l" part="N">Ut, cui frendescens infirmam bellua prolem</l>
<l TEIform="l" part="N">Merserit ingluvie ventris: lacerique per arva</l>
<l TEIform="l" part="N">Liquerit infecto tabo velamina sparsa.</l>
<l TEIform="l" part="N">Credita mox tibi res, semper graviora timenti:</l>
<l TEIform="l" part="N">Et vix nunc etiam lacrimis avertere falsis.</l>
<l TEIform="l" part="N">Ferali interea defletus more revixit,</l>
<l TEIform="l" part="N">Ac septem gemini sub fluminis ostia tractus,</l>
<l TEIform="l" part="N">Nunc hos nunc illos aditus conscendit honorum:</l>
<l TEIform="l" part="N">Donec ad imperii tanti fastigia ventum.</l>
<l TEIform="l" part="N">Teque tuosque graves planctus in luce fefellit:</l>
<l TEIform="l" part="N">Orbe sub incerto latuit, nunc editus orbi.</l>
<l TEIform="l" part="N">Credo equidem, nec vana fides, opera illa Dei sunt.</l>
<l TEIform="l" part="N">En tibi opes, quas ferre iubet signacula rerum.</l>
<l TEIform="l" part="N">Te vocat advenias: adventum praecipit ipse</l>
<l TEIform="l" part="N">Rex, cum quo consors communia sceptra gubernat.</l>
<l TEIform="l" part="N">Sanguine cognato parens uberrima regna</l>
<l TEIform="l" part="N">Invades: raptum vitae solamen habebis.</l>
<l TEIform="l" part="N">Ignotos illic dabitur spectare nepotes,</l>
<l TEIform="l" part="N">Legitimam gnati taedam felicis: ibi omne</l>
<l TEIform="l" part="N">Otia traduces securus parta per aevum.</l>
<l TEIform="l" part="N">Haec sunt quae deceat nostrate voce moneri.</l>
<pb id="s060" n="060" TEIform="pb"/>
<l TEIform="l" part="N">Tum demum exurgens, stellantis numina caeli</l>
<l TEIform="l" part="N">Affatur senior: tum credulus excipit ore.</l>
<l TEIform="l" part="N">Haec equidem sunt illa patris promissa benigni,</l>
<l TEIform="l" part="N">Hoc caeleste decus rerum: contraria mecum</l>
<l TEIform="l" part="N">His ego iampridem solabar fata rependens.</l>
<l TEIform="l" part="N">Nam postquam Syria gressus tellure ferebam:</l>
<l TEIform="l" part="N">Magnus ubi Euphrates, spumosoque agmine Tigris</l>
<l TEIform="l" part="N">Amplexi circum, mediae dant momina terrae:</l>
<l TEIform="l" part="N">Germanum fugiens, veteris sub moenia Luzae</l>
<l TEIform="l" part="N">Regressus, summi Ducis edita corde notavi.</l>
<l TEIform="l" part="N">Isacide fortis, genus alto a sanguine, cresce,</l>
<l TEIform="l" part="N">Progeniem vastum sanctam diffunde per orbem:</l>
<l TEIform="l" part="N">Hinc ego ductores magnos, regumque triumphos</l>
<l TEIform="l" part="N">Polliceor: gens laeta tuo de semine surget,</l>
<l TEIform="l" part="N">Et celebres populi: tellus his patria tecum</l>
<l TEIform="l" part="N">Pulchra nimis, cedet, longos habitanda per annos,</l>
<l TEIform="l" part="N">Imperium sine fine dabo: nec tempora ponam</l>
<l TEIform="l" part="N">Natorum natis, quive exorientur ab illis.</l>
<l TEIform="l" part="N">Praeterea spectare Dei praesentia quando</l>
<l TEIform="l" part="N">Ora datum, et fieri divino robore fortem,</l>
<l TEIform="l" part="N">Posthac Israel dicaris nomine verso.</l>
<l TEIform="l" part="N">Nunc equidem tantis respondent tempora dictis.</l>
<l TEIform="l" part="N">Apparet Deus ille, Dei inviolata potestas.</l>
<l TEIform="l" part="N">Iam mora nulla vetat: ducunt qua fata feramur.</l>
<l TEIform="l" part="N">Iam neque fessus ego vobis comes ire recuso:</l>
<l TEIform="l" part="N">Ire iuvat: ne quis iuvenum mihi segnior esto.</l>
<l TEIform="l" part="N">Talia perstabat memorans, domuique vocatae</l>
<l TEIform="l" part="N">Dat mandata sequi, longisque accingier oris.</l>
<l TEIform="l" part="N">Conveniunt, quibus acer amor lustrare repostam</l>
<l TEIform="l" part="N">Tellurem, et factum aeterni spectare tonantis:</l>
<pb id="s061" n="61" TEIform="pb"/>
<l TEIform="l" part="N">Quisque animis opibusque vigens, et corpore firmo,</l>
<l TEIform="l" part="N">Delecti heroes: quales ad Phasidos amnem</l>
<l TEIform="l" part="N">Graecia <reg orig="Phryxaeo" TEIform="reg">Phrixeo</reg> quondam pro munere misit.</l>
<l TEIform="l" part="N">Venerat exspectata dies: accurrere cuncti,</l>
<l TEIform="l" part="N">Molirique vias, stipato tendere coetu.</l>
<l TEIform="l" part="N">Procedit legio fratrum: mox laetus in altis</l>
<l TEIform="l" part="N">It genitor bigis, laudatae stirpis origo,</l>
<l TEIform="l" part="N">Postmodo quae tribubus sese est scissura duabus.</l>
<l TEIform="l" part="N">Terra procul pingui colitur Geraritica campo:</l>
<l TEIform="l" part="N">Magnus ubi Abimalech susceptas rexit habenas,</l>
<l TEIform="l" part="N">Hospitis erepta de coniuge notus Abrahae.</l>
<l TEIform="l" part="N">Hic Berseba iacet, locus icto a foedere dictus,</l>
<l TEIform="l" part="N">Terminus Aegypti, Iudaeae terminus orae.</l>
<l TEIform="l" part="N">Quo simul ac ventum, mactatur victima ad aras,</l>
<l TEIform="l" part="N">Votaque soluuntur pictas intrantia sedes.</l>
<l TEIform="l" part="N">Nox ruit interea, curantur corpora somno,</l>
<l TEIform="l" part="N">Omnibus una quies: rebus color omnibus idem.</l>
<l TEIform="l" part="N">Ecce polo numen dilapsum ante ora parentis,</l>
<l TEIform="l" part="N">Astitit, et visum tali ratione monere est.</l>
<l TEIform="l" part="N">En ego maiorum tutor fortissimus assum:</l>
<l TEIform="l" part="N">Quem tibi, quemque tuis praesentem accurrere sentis:</l>
<l TEIform="l" part="N">Cuius ab arbitrio, fluviis inclusa duobus</l>
<l TEIform="l" part="N">Regna sub Assyriae veniens, hymeneia felix</l>
<l TEIform="l" part="N">Gaudia coepisti: rursusque innoxius illinc</l>
<l TEIform="l" part="N">Hostibus evadens, regnum natale subisti,</l>
<l TEIform="l" part="N">Divitiis auctus variis et prole virenti.</l>
<l TEIform="l" part="N">Nunc etiam genitum superantem nomine nostro,</l>
<l TEIform="l" part="N">Hortor adire: viis adero dux, et bonus auctor.</l>
<l TEIform="l" part="N">Namque tibi reduces socios, terramque beatam,</l>
<l TEIform="l" part="N">Fatorum immotis promissam legibus ante</l>
<pb id="s062" n="62" TEIform="pb"/>
<l TEIform="l" part="N">Nuntio: et in tutum posthac iri omnia versum.</l>
<l TEIform="l" part="N">Ipse piis manibus morientes luminis orbes</l>
<l TEIform="l" part="N">Claudet, et ossa solo placito tibi condet Ioseph.</l>
<l TEIform="l" part="N">Sic ait: inde vigens fertur velut ignis in altum.</l>
<l TEIform="l" part="N">Surgit ovans heros, dictis hortatur amicis</l>
<l TEIform="l" part="N">Coniuratum agmen, properent: quia fata suburgent.</l>
<l TEIform="l" part="N">Instant ardentes: alii subiungere currus,</l>
<l TEIform="l" part="N">Atque rotis levibus seniorem aptare ferendum:</l>
<l TEIform="l" part="N">Pars turbam invalidam natorum ducere plaustris,</l>
<l TEIform="l" part="N">Solari matres fessas, expromere victus,</l>
<l TEIform="l" part="N">Et totam curare domum, tolerare labores.</l>
<l TEIform="l" part="N">Pars etiam cincti veniunt horrentibus armis,</l>
<l TEIform="l" part="N">Tutari gentem sanctam et certare parati.</l>
<l TEIform="l" part="N">Feruet opus, ceduntque viae, nova rura propinquant.</l>
<l TEIform="l" part="N">Sic Thracum volucres densae sublimia tranant,</l>
<l TEIform="l" part="N">Egressae campis Scythiae ad prima ostia Nili,</l>
<l TEIform="l" part="N">Cum bellatori Pygmaeo proelia miscent.</l>
<l TEIform="l" part="N">His clari ducis officium sors obtulit, illis</l>
<l TEIform="l" part="N">Pone sequi, et seriem iusto servare tenore:</l>
<l TEIform="l" part="N">Explorant aliae ventos et nubila caeli:</l>
<l TEIform="l" part="N">Aut cum Luna nigrae cogit decedere nocti,</l>
<l TEIform="l" part="N">Inclusos curuo gestantes ungue lapillos</l>
<l TEIform="l" part="N">Invigilant, reliqua somnum captante caterua.</l>
<l TEIform="l" part="N">Postquam telluris licuit fecunda tueri</l>
<l TEIform="l" part="N">Regna, nec inter se longis iam passibus ambo,</l>
<l TEIform="l" part="N">Natus et ipse parens aberant: ex ordine toto,</l>
<l TEIform="l" part="N">Missus abit Iudas, haec regi nuntia ferre.</l>
<l TEIform="l" part="N">At pius agnoscens heros, exsultat: amicis</l>
<l TEIform="l" part="N">Obvius ire parat: qua se pulcherrima Gose</l>
<l TEIform="l" part="N">Herbarum et Cereris largo ubere vestiit ante.</l>
<pb id="s063" n="63" TEIform="pb"/>
<l TEIform="l" part="N">Quis mihi perculsae iam mutua vulnera mentis</l>
<l TEIform="l" part="N">Expediat? quo tum cordis pars utraque motu</l>
<l TEIform="l" part="N">Arserit, ut dextram datur affectare potestas.</l>
<l TEIform="l" part="N">Ter patriae cecidere manus: ter faucibus imis</l>
<l TEIform="l" part="N">Vocis iter liquidae obstructum: cum brachia collo</l>
<l TEIform="l" part="N">Inicere, et natum iam compellare pararet.</l>
<l TEIform="l" part="N">Ut stupor excessit gelidus, simul incipit ipse.</l>
<l TEIform="l" part="N">Verane te facies offers mihi nate? nec aegrum</l>
<l TEIform="l" part="N">Somnia deludunt animum: tune illa fidelis</l>
<l TEIform="l" part="N">Progenies, sanguis meus, et solamen, amorque?</l>
<l TEIform="l" part="N">Quem propter tantos potui perferre dolores?</l>
<l TEIform="l" part="N">Gaudia concilias durae qui mira senectae?</l>
<l TEIform="l" part="N">Nunc liceat fossae telluris operta subire,</l>
<l TEIform="l" part="N">In manibusque animam vivi deponere nati.</l>
<l TEIform="l" part="N">Ergo igitur sic fata ferunt contingere Ioseph?</l>
<l TEIform="l" part="N">Quem mihi viginti tres actis orbibus annos</l>
<l TEIform="l" part="N">Eripuit crudele malum: quem nulla ferebat</l>
<l TEIform="l" part="N">Terra, nec auditus fuerat, neque visus ab ullo.</l>
<l TEIform="l" part="N">Hora tamen praesens iunxit, laetabilis hora:</l>
<l TEIform="l" part="N">Rettulit haec vivum, induxit quem fama peremptum.</l>
<l TEIform="l" part="N">Iugebam planctu querulo noctesque diesque:</l>
<l TEIform="l" part="N">Omnis in hoc uno stabat mihi cura relicto.</l>
<l TEIform="l" part="N">Canitiem immundo foedabam puluere turpans:</l>
<l TEIform="l" part="N">Scissa lacerna humeris talos defluxit ad imos.</l>
<l TEIform="l" part="N">Heu, quoties caeli munus vitale perosus,</l>
<l TEIform="l" part="N">Optabamque mori, et moriendo absistere luctu?</l>
<l TEIform="l" part="N">Diis aliter visum. tibi laus et gloria caeli</l>
<l TEIform="l" part="N">Magne sator, dextro qui digeris omnia nutu.</l>
<l TEIform="l" part="N">Hoc quodcumque, tuum est: fuit haec tibi certa voluntas:</l>
<l TEIform="l" part="N">Sic oculis libuit lacrimas abstergere nostris.</l>
<pb id="s064" n="64" TEIform="pb"/>
<l TEIform="l" part="N">Ergo age progenies felix, decus omne tuorum,</l>
<l TEIform="l" part="N">Fidam agnosce manum, qui me comitantur ovantes,</l>
<l TEIform="l" part="N">Fertilibusque iugis vestigia iungere gaudent.</l>
<l TEIform="l" part="N">Esse libet tecum, extentasque evoluere luces,</l>
<l TEIform="l" part="N">Dum calidos urgens versabit Spiritus artus.</l>
<l TEIform="l" part="N">Ille autem patriis lacrimans complexibus haeret,</l>
<l TEIform="l" part="N">Tranquillos simulans animos: quatit intus anhelum</l>
<l TEIform="l" part="N">Vis, nec opinato trepidant corda excita motu.</l>
<l TEIform="l" part="N">Imo ait, haec fieri magno cum numine constat:</l>
<l TEIform="l" part="N">Subveniens regit ista Deus: regat omnia deinceps:</l>
<l TEIform="l" part="N">Et nostros huius faciat meminisse minores.</l>
<l TEIform="l" part="N">Interea gremio magnae requiescite matris:</l>
<l TEIform="l" part="N">Dum nova regali solio spectacula pandam,</l>
<l TEIform="l" part="N">Atque opportunas liceat praesumere sedes,</l>
<l TEIform="l" part="N">Quo vocet unanimes fortuna, ubi sistere detur.</l>
<l TEIform="l" part="N">Tum vero electis aliquot stipantibus ibat,</l>
<l TEIform="l" part="N">Commemorare duci, quae sit spes addita turbae.</l>
<l TEIform="l" part="N">Magne Soli rector, cui splendida gloria caelo</l>
<l TEIform="l" part="N">Terminat: imperium latos se effundit in orbes:</l>
<l TEIform="l" part="N">Credere si fas est, superos statuisse quod actum,</l>
<l TEIform="l" part="N">Meque tuae quondam iunctum divinitus aulae:</l>
<l TEIform="l" part="N">Si fuit ullus amor, si cura fidelis alumni:</l>
<l TEIform="l" part="N">Respice quid veniam: pia quae mihi munera poscam.</l>
<l TEIform="l" part="N">Ipse parens, fratrumque genus, pubesque meorum,</l>
<l TEIform="l" part="N">Auxilio confisa tuo, monitumque secuti,</l>
<l TEIform="l" part="N">Successere viis, extremo rure morantes.</l>
<l TEIform="l" part="N">Proinde fave coepto: fluxis bonus annue rebus:</l>
<l TEIform="l" part="N">Hospitium tribuant fessis tua iura benignum:</l>
<l TEIform="l" part="N">Fatali nostros liceat considere terrae.</l>
<l TEIform="l" part="N">Quae potuere ferunt: pars cetera temporis huius</l>
<pb id="s065" n="65" TEIform="pb"/>
<l TEIform="l" part="N">Mole gravi demata est: pascunt armenta gregesque,</l>
<l TEIform="l" part="N">Assueti aruorum cultu, pecudumque labori.</l>
<l TEIform="l" part="N">Olli sedatus Rex institit: inclite rerum</l>
<l TEIform="l" part="N">Arbiter, omne tibi cessit: tuus inde quod optas</l>
<l TEIform="l" part="N">Explorare labor: nihil omni parte negatum.</l>
<l TEIform="l" part="N">Omnia tuta vides, qua visum est elige tractum,</l>
<l TEIform="l" part="N">Hic locus urbis erit: maneant ea iura nepotes.</l>
<l TEIform="l" part="N">Quae pecori opportuna seges, quae commoda genti.</l>
<l TEIform="l" part="N">Hanc habeant. simul ore senem sub limina duci</l>
<l TEIform="l" part="N">Mandat: et eductam longaevo flore senectam</l>
<l TEIform="l" part="N">Miratus, blande externos gratatur amicos:</l>
<l TEIform="l" part="N">Declarans animos faciles, mentemque serenam.</l>
<l TEIform="l" part="N">His actis, grates agere: ac benedicere Regi,</l>
<l TEIform="l" part="N">Numine grandaevus fervens propiore viator.</l>
<l TEIform="l" part="N">Urbs antiqua iacet, prisci tenuere coloni,</l>
<l TEIform="l" part="N">Nomine suppresso dicentes Arsenoiten:</l>
<l TEIform="l" part="N">Posthuma mutatam Ramessen saecla vocarunt.</l>
<l TEIform="l" part="N">Ut segetum feta est, sic fertilis illa iuvencis,</l>
<l TEIform="l" part="N">Aequa viris, pecorique, et cultu suavis amoeno.</l>
<l TEIform="l" part="N">Hanc collecta pii manus Israelis habebat,</l>
<l TEIform="l" part="N">Iussu almi Regis: requies ea certa laborum,</l>
<l TEIform="l" part="N"><reg orig="Hîc" TEIform="reg">Hic</reg> decus, <reg orig="hîc" TEIform="reg">hic</reg> nomen partum est, hic sancta voluptas.</l>
<l TEIform="l" part="N">Illi inter sese concordi foedere agentes,</l>
<l TEIform="l" part="N">Vota Deo statuunt, et puro corde precantur:</l>
<l TEIform="l" part="N">Laetitiae indulgent castae, pecorique fovendo.</l>
<l TEIform="l" part="N">Praeterea auctorem gentis, quia grandior aevo,</l>
<l TEIform="l" part="N">Observant, iustique colunt. per cerea tecta</l>
<l TEIform="l" part="N">Hyblaeae ut volucres, operum studiosa iuventus,</l>
<l TEIform="l" part="N">Ductorem electum cunctae venerantur ovantes.</l>
<l TEIform="l" part="N">Aut velut ingressi veris praenuntius ales,</l>
<pb id="s066" n="66" TEIform="pb"/>
<l TEIform="l" part="N">Exemplum pietatis agit, fessumque parentem,</l>
<l TEIform="l" part="N">Cui solidae vires abiere, attollere gestit,</l>
<l TEIform="l" part="N">Subiciens se oneri: invalidumque ad pabula laeta</l>
<l TEIform="l" part="N">Fert humeris, rursusque lares deducit in altos.</l>
<l TEIform="l" part="N">Nulla mali facies se immiscuit amplius ollis:</l>
<l TEIform="l" part="N">Nec dolor, aut rabido frendens Discordia vultu</l>
<l TEIform="l" part="N">Surgit, et insidias molitur: tuta repente</l>
<l TEIform="l" part="N">Adversi via. iam Zephyri spiramine blando</l>
<l TEIform="l" part="N">Carbasa plena volant, statio bene fida propinquat.</l>
<l TEIform="l" part="N">At non interea rabiem suppressit Egestas:</l>
<l TEIform="l" part="N">Sed furit, et tractim vires acquirit eundo.</l>
<l TEIform="l" part="N">Iamque solo ingreditur, terras amplexa iacentes,</l>
<l TEIform="l" part="N">Altius invadit populos, cumulatque dolorem.</l>
<l TEIform="l" part="N">Hanc circum Labor, atque Doli, furaxque Cupido,</l>
<l TEIform="l" part="N">Et curae et gemitus, matris comitatus aguntur.</l>
<l TEIform="l" part="N">Solus erat, praesens qui damna levaret Ioseph.</l>
<l TEIform="l" part="N">Adveniunt quos pestis agit, quibus instat Erinys:</l>
<l TEIform="l" part="N">Expenduntur opes: fertur genus omne supremi</l>
<l TEIform="l" part="N">Thesauri: contra hic miseris alimenta ministrat.</l>
<l TEIform="l" part="N">Quin, ubi iam spatium producens aera negaret,</l>
<l TEIform="l" part="N">Ipsos substituunt agros, et iugera terrae.</l>
<l TEIform="l" part="N">Unde prius tantos cultor congessit aceruos,</l>
<l TEIform="l" part="N">Ampla sinu vacuo quos vix capere horrea possent,</l>
<l TEIform="l" part="N">Iam pro parte sati, exiguo pro munere messis</l>
<l TEIform="l" part="N">Soluuntur. neque enim levia aut ludicra moventur:</l>
<l TEIform="l" part="N">Verum pro chara certant mercede salutis.</l>
<l TEIform="l" part="N">Providus ille capit pretium, lectasque recondit</l>
<l TEIform="l" part="N">Divitias: ipsos donec ditione redegit</l>
<l TEIform="l" part="N">Finitimos, pecudumque genus, terrasque virosque.</l>
<l TEIform="l" part="N">Et nunc finis erat: iam debacchata referri</l>
<pb id="s067" n="67" TEIform="pb"/>
<l TEIform="l" part="N">Tempestas retro: fecunda Nilus aquai</l>
<l TEIform="l" part="N">Vi ruere, ac campis priscum donare vigorem.</l>
<l TEIform="l" part="N">Sic praesul dictis maerentia pectora mulcet.</l>
<l TEIform="l" part="N">O gravia, et duras perpessi numinis iras,</l>
<l TEIform="l" part="N">Nunc fortes animis, cursus sperate secundos:</l>
<l TEIform="l" part="N">Nunc tentanda via est, laeti quae spondeat auras.</l>
<l TEIform="l" part="N">Vos Pelusiaci sceptri inviolanda potestas</l>
<l TEIform="l" part="N">Subiecit, <reg orig="vestrûmque" TEIform="reg">vestrumque</reg> tenet tam quicquid ubique est:</l>
<l TEIform="l" part="N">Durate: haec olim multum memorata iuvabunt.</l>
<l TEIform="l" part="N">En agros, et quas Cereali mergite terras</l>
<l TEIform="l" part="N">Obsedi, iam restitui mea cura vocatis:</l>
<l TEIform="l" part="N">Credite ut ante solo spes anni: vomere glebas</l>
<l TEIform="l" part="N">Scindite, fructus erit: ponet Deus his modo finem.</l>
<l TEIform="l" part="N">Invigilate viri: dona hic capite alma futurae</l>
<l TEIform="l" part="N">Sementis, cultu haud segnes instate frequenti.</l>
<l TEIform="l" part="N">Ast ubi iam impensum soluent sata laeta laborem:</l>
<l TEIform="l" part="N">Magnanimo Regi, qui vos a labe reduxit,</l>
<l TEIform="l" part="N">Tradetis quintam collecto ex foenore partem.</l>
<l TEIform="l" part="N">Desierat: cuncti grates uno ore ferebant:</l>
<l TEIform="l" part="N">Spondebantque fidem, sacrato foedere voti,</l>
<l TEIform="l" part="N">Quod nec nostra quidem rumpunt iam saecula genti.</l>
<l TEIform="l" part="N">Interea senior supremo proximus aevo,</l>
<l TEIform="l" part="N">Bis septem ternosque alacris produxerat annos,</l>
<l TEIform="l" part="N">Cum nato: et fati lucem procedere sensit.</l>
<l TEIform="l" part="N">Advocat inde suos, mandatque novissima verba.</l>
<l TEIform="l" part="N">Satque superque datum vitae: nunc hora propinquat,</l>
<l TEIform="l" part="N">Quae me sublatum speratis inserat oris.</l>
<l TEIform="l" part="N">Vivite felices, Abrahae stirps sancta sepulti:</l>
<l TEIform="l" part="N">Dirigat aeternum trino vos numine numen,</l>
<l TEIform="l" part="N">Et genti maneant promissa immota futurae.</l>
<pb id="s068" n="68" TEIform="pb"/>
<l TEIform="l" part="N">Tu tamen, ô requies, mea spes, mea nate voluptas,</l>
<l TEIform="l" part="N">Gratia si qua tuo nostri sub corde recumbit:</l>
<l TEIform="l" part="N">Ossa solo patrio refer, his meque eripe terris:</l>
<l TEIform="l" part="N">Conseruent cineres maiorum busta piorum.</l>
<l TEIform="l" part="N">Qua duplicem Hethaeus speluncam praebuit Ephron:</l>
<l TEIform="l" part="N">Qua sacra Tharidae requiescunt membra, Saraeque</l>
<l TEIform="l" part="N">Fecundae, insolita gravioris lege senectae:</l>
<l TEIform="l" part="N">Qua iacet Isachus genitor cum coniuge Syra,</l>
<l TEIform="l" part="N">Et Lya, servitio decepto iuncta marito.</l>
<l TEIform="l" part="N">Dixit: et ossa solum servat. iacet inclita famae</l>
<l TEIform="l" part="N">Gloria: defletus cum gente quiescit avita.</l>
<l TEIform="l" part="N">At pius exequiis lugubri more peractis</l>
<l TEIform="l" part="N">Collegit se heros, curasque excussit acerbas.</l>
<l TEIform="l" part="N">Tum genus agnoscit patrium, fidusque tuetur,</l>
<l TEIform="l" part="N">Ac fovet, et cursu placato transigit aevum.</l>
<l TEIform="l" part="N">Donec cum denis centum colleger at annos,</l>
<l TEIform="l" part="N">Et seros facili numerarat mente nepotes.</l>
<l TEIform="l" part="N">Tum fato caeli, resolutus carne caduca,</l>
<l TEIform="l" part="N">Aerias animam victricem exspirat in arces.</l>
<l TEIform="l" part="N">Scilicet haec <reg orig="Diuûm" TEIform="reg">Diuum</reg> rectori sancta voluntas:</l>
<l TEIform="l" part="N">Subvenit hic iustis, et vultu iudicat aequo.</l>
<l TEIform="l" part="N">Disce timere Deum, soli confidere disce.</l>
</lg>
<p TEIform="p">FINIS.</p>
<pb id="s069" n="69" TEIform="pb"/>
</div2>
<div2 id="CoPL.01.05" n="5" type="poem" org="uniform" sample="complete" TEIform="div2" part="N">
<head>ARGUMENTUM HISTORIAE IOSEPHI CUM CHRISTO COLLATI.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">EXsuperans aegram Rachael formosa sororem,</l>
<l TEIform="l" part="N">Prodidit Augustum fatali nomine Ioseph:</l>
<l TEIform="l" part="N">Post, enixa alium, superis concessit ab oris.</l>
<l TEIform="l" part="N">At puerum, Israel miro servabat amore,</l>
<l TEIform="l" part="N">Confectis sublatum annis, monitisque fidelem.</l>
<l TEIform="l" part="N">Dumque vagos fratres iuga per deserta requirit,</l>
<l TEIform="l" part="N">Sufficiens victus patrios: populatur honestam</l>
<l TEIform="l" part="N">Et chlamydem, et caveae moriturus conditur alvo.</l>
<l TEIform="l" part="N">Hinc generi externo succedit, venditus auro,</l>
<l TEIform="l" part="N">Et patri amissa miserum fert veste dolorem.</l>
<l TEIform="l" part="N">Inde ubi flammatae durum se opponit amanti,</l>
<l TEIform="l" part="N">Indignis trahitur poenis: sociosque sub alta</l>
<l TEIform="l" part="N">Solatur spelunca, et divum fata recenset,</l>
<l TEIform="l" part="N">Alterum ab alterius diversos omine cernens.</l>
<l TEIform="l" part="N">Hinc magno Rege eruitur: indutus et ipse</l>
<l TEIform="l" part="N">Regia sceptra manum. Voluuntur tempora lapsu</l>
<l TEIform="l" part="N">Disparia, et fratres externa ad limina cogunt</l>
<l TEIform="l" part="N">Ignaros: simulato odio quos durus agebat.</l>
<l TEIform="l" part="N">Tandem se se aperit tectum: Beniamine mentem</l>
<l TEIform="l" part="N">Sospite laetatus: recipitque excita suorum</l>
<l TEIform="l" part="N">Agmina, tranquillae traducens gaudia vitae.</l>
</lg>
<pb id="s070" n="70" TEIform="pb"/>
</div2>
<div2 id="CoPL.01.06" n="6" type="poem" org="uniform" sample="complete" TEIform="div2" part="N">
<head>VITA CHRISTI DEPICTA IN IOSEPHO.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">IAM roseos optata dies induxerat ortus,</l>
<l TEIform="l" part="N">Et sua praescriptos complerant tempora fines:</l>
<l TEIform="l" part="N">Languescens potitur promissa terra salute.</l>
<l TEIform="l" part="N">Mobilis exitium velut orbi femina mittit,</l>
<l TEIform="l" part="N">Sic tulit auxilium vitae sacrata virago.</l>
<l TEIform="l" part="N">Casta Dei genitrix de stirpe exsurgit Iessae,</l>
<l TEIform="l" part="N">Auctoremque refert deducta ab origine Abramum.</l>
<l TEIform="l" part="N">Flaminis aeterni virtus operatur in alvo</l>
<l TEIform="l" part="N">Intactae: prodit mundi matrisque creator.</l>
<l TEIform="l" part="N">Scilicet haud libuit gentili e semine nasci:</l>
<l TEIform="l" part="N">Quod turpata acie lumen caeleste tueri</l>
<l TEIform="l" part="N">Formidans, <reg orig="diuûm" TEIform="reg">diuum</reg> simulacra indigna colebat.</l>
<l TEIform="l" part="N">Pullulat en fetu praedicto virga virescens,</l>
<l TEIform="l" part="N">Et flos e tenera radice emergit Iessae:</l>
<l TEIform="l" part="N">Quem super incumbet divinae Spiritus aurae,</l>
<l TEIform="l" part="N">Aura potens, sanctis fecundans omnia donis.</l>
<l TEIform="l" part="N">Non ille immiti procumbet flaccidus aestu:</l>
<l TEIform="l" part="N">Fortis erit: vires pietatis consiliique</l>
<l TEIform="l" part="N">Desuper excipiens, intellectusque profundos.</l>
<l TEIform="l" part="N">Pax bona florescet, procedent gaudia terris.</l>
<l TEIform="l" part="N">Exsulta ante alias Iudae felicior urbes,</l>
<l TEIform="l" part="N">Quae tenui specie Bethlem suppressa iacebas,</l>
<l TEIform="l" part="N">Maxima facta solo: quia de te prodiit heros,</l>
<l TEIform="l" part="N">Sub iuga qui populum Israel iustissima mittat.</l>
<l TEIform="l" part="N">Aeternum egressus Domini, aeternumque regressus.</l>
<l TEIform="l" part="N">Sancta Dei soboles, Patris Augustum incrementum.</l>
<pb id="s071" n="71" TEIform="pb"/>
<l TEIform="l" part="N">Mille per aerumnas, post tot discrimina carnis,</l>
<l TEIform="l" part="N">Gratia, et aeterni vis tantum exaucta favoris,</l>
<l TEIform="l" part="N">Quantum nec referant centum linguae, oraque centum.</l>
<l TEIform="l" part="N">Gloria, maiestas, digni comitantur honores,</l>
<l TEIform="l" part="N">Perpetuumque decus lato celebratur in orbe.</l>
<l TEIform="l" part="N">Qua vel Eoa domus Solis: quave Hesperus illum</l>
<l TEIform="l" part="N">Excipit, effulget Christi venerabile nomen.</l>
<l TEIform="l" part="N">Hic ille abiectus, vilique inglorius ortu:</l>
<l TEIform="l" part="N">Quem super obstupuit vastum genus: imposuit qui</l>
<l TEIform="l" part="N">Languores humeris nostros: perque omnia victor</l>
<l TEIform="l" part="N">Nunc regit et terras, et pulchra altissimus astra.</l>
<l TEIform="l" part="N">Post quam humiles ventum ad sedes, regione polorum</l>
<l TEIform="l" part="N">Posthabita: lucemque hausit generata virorum</l>
<l TEIform="l" part="N">Stirps: quoscumque Ducis magni per tempora, et ante</l>
<l TEIform="l" part="N">Fas erat enasci: mater Iudaea vigorem</l>
<l TEIform="l" part="N">Deposuit vitae, tenebrisque sepulta recessit.</l>
<l TEIform="l" part="N">Nempe cadit pietas priscorum languida avorum:</l>
<l TEIform="l" part="N">Tollitur obstringens Moses: oracula cedunt</l>
<l TEIform="l" part="N">Fatidici coetus, venturi nuntia Verbi.</l>
<l TEIform="l" part="N">Magnus enim bellator adest: qui comminus anguem</l>
<l TEIform="l" part="N">Tartareum aggrediens, contundat, robore pressum</l>
<l TEIform="l" part="N">Herculeo: frangatque caput, quod dira venena</l>
<l TEIform="l" part="N">Spirat, et admorsae molitur vulnera calci.</l>
<l TEIform="l" part="N">Editus humano generi nunc filius iste:</l>
<l TEIform="l" part="N">Quem Pater aeterno flagrans patefecit amore:</l>
<l TEIform="l" part="N">Iamque senescentis mundi demisit ad imum</l>
<l TEIform="l" part="N">Hospitium, inclamans: Hic dilectissimus ille</l>
<l TEIform="l" part="N">Gnatus, in hoc animae placuit sibi tanta potestas.</l>
<l TEIform="l" part="N">Ante mihi rerum genitus primordia: lapsi</l>
<l TEIform="l" part="N">Caussa hominis, seclo postremo exordia sumit.</l>
<pb id="s072" n="72" TEIform="pb"/>
<l TEIform="l" part="N">Hunc audite solo quicquid viget: oscula ferte</l>
<l TEIform="l" part="N">Obvia: mitis enim, nec toruo inamabilis ore.</l>
<l TEIform="l" part="N">Quoslibet indigno peccati pondere onustos</l>
<l TEIform="l" part="N">Erigit: instaurans animos, relevatque cadentes.</l>
<l TEIform="l" part="N">Missus in haec deserta subit: quo perdita fratrum</l>
<l TEIform="l" part="N">Agmina, quos laribus certis abduxerat error,</l>
<l TEIform="l" part="N">Restituat domui antiquae, seruetque vagantes.</l>
<l TEIform="l" part="N">Inseruit victus horrenda per avia, blando</l>
<l TEIform="l" part="N">Confixus maerore Pater: venit ecce benignus,</l>
<l TEIform="l" part="N">Iussa obiens placide: nec saeva pericla locorum,</l>
<l TEIform="l" part="N">Aut iter insuetum teneri pedis ista retardant.</l>
<l TEIform="l" part="N">Ambrosia verbi caelestis pectora pascit,</l>
<l TEIform="l" part="N">Pectora, si capiant nullo interitura sub aevo:</l>
<l TEIform="l" part="N">Instaurans fessos virtute, fame eximit aegros.</l>
<l TEIform="l" part="N">Hinc aperit mentem cupidi genitoris amicam,</l>
<l TEIform="l" part="N">Instigansque viae, exulibus praecurrere gaudet.</l>
<l TEIform="l" part="N">Indignata manus subeuntem pertulit aegre,</l>
<l TEIform="l" part="N">Ut primum vario succinctum spectat amictu.</l>
<l TEIform="l" part="N">Nam Ducis aetherios artus Ecclesia velat,</l>
<l TEIform="l" part="N">Involuensque sinus speciosos, pulchrius ornat.</l>
<l TEIform="l" part="N">Hanc sator immensus nato circumdedit alto,</l>
<l TEIform="l" part="N">Dotibus intexens miris, largoque decore.</l>
<l TEIform="l" part="N">Interius decor iste viget: quem Spiritus offert,</l>
<l TEIform="l" part="N">Non ficta specie externa, rituque sacrorum:</l>
<l TEIform="l" part="N">Sed qua se agnosci Christus praeceperat ante,</l>
<l TEIform="l" part="N">Dum docet, ac populis caeli decreta resignat,</l>
<l TEIform="l" part="N">Per socios, totum quos ablegarat in orbem.</l>
<l TEIform="l" part="N">Intumuere animos turbae crudelibus iris:</l>
<l TEIform="l" part="N">Quippe Pater praeferre aliis dignatur amore.</l>
<l TEIform="l" part="N">Hicque rebellantes, cultuque adversa secutos</l>
<pb id="s073" n="73" TEIform="pb"/>
<l TEIform="l" part="N">Dogmata, corripuit dictis: abolere sinistros</l>
<l TEIform="l" part="N">Aggrediens usus: impuraque corda retexit.</l>
<l TEIform="l" part="N">Idem saepe canens veterum praesagia vatum,</l>
<l TEIform="l" part="N">Vendicat immensi regis sibi debita sceptra:</l>
<l TEIform="l" part="N">Quem capere et nequeant terrae, et penetralia <reg orig="diuûm" TEIform="reg">diuum</reg>.</l>
<l TEIform="l" part="N">Ipse Deum se se signis ac voce professus,</l>
<l TEIform="l" part="N">Munera de imperio subiecto digna requirit.</l>
<l TEIform="l" part="N">Fit dolus: expertem delicti evertere tentant.</l>
<l TEIform="l" part="N">Nec sat erat dictis capto insultasse nefandis,</l>
<l TEIform="l" part="N">Blasphemas armasse manus: furit aestus in imis</l>
<l TEIform="l" part="N">Pectoribus, sceleri horrendo praebere lupatos.</l>
<l TEIform="l" part="N">Aggressi, imposito carnis velamine nudant,</l>
<l TEIform="l" part="N">Quod pictum insigni virtutum luce refulget:</l>
<l TEIform="l" part="N">Quo Patri placuit deserta subire iubenti.</l>
<l TEIform="l" part="N">Exutus celebri spolio Phlegethontis ad atras</l>
<l TEIform="l" part="N">Devenit fauces, pendens immania fata.</l>
<l TEIform="l" part="N">Tunc quoque mandati non immemor ille paterni,</l>
<l TEIform="l" part="N">Indoluit, miserans caecos, odiumque superbum.</l>
<l TEIform="l" part="N">Nec tanta occubuit lucta: sed corde resistens</l>
<l TEIform="l" part="N">Praevalido, invidiam Stygia superavit in arce,</l>
<l TEIform="l" part="N">Euasitque manus saevas, fixitque tropaea.</l>
<l TEIform="l" part="N">Ecce sub effosso tumuli dum clauditur antro,</l>
<l TEIform="l" part="N">Praesentemque illis persuadent omnia mortem:</l>
<l TEIform="l" part="N">Securi satiant animos, curamque remittunt.</l>
<l TEIform="l" part="N">Iam spes arrectae falsum procumbere regem,</l>
<l TEIform="l" part="N">Nec pietatis opus, nec famam obstare perempti</l>
<l TEIform="l" part="N">Ulterius: caussam portus intrasse quietos.</l>
<l TEIform="l" part="N">Composito divum miro, manus inscia Gentium,</l>
<l TEIform="l" part="N">Haud generis, legum, nec foedere iuncta sacrorum</l>
<l TEIform="l" part="N">Accedens longe: sermones contulit ultro.</l>
<pb id="s074" n="74" TEIform="pb"/>
<l TEIform="l" part="N">Extemplo tetra sublatus fauce sepulchri,</l>
<l TEIform="l" part="N">Ingreditur turba medius, seque hostibus offert:</l>
<l TEIform="l" part="N">Si tamen oblata sub relligione tueri</l>
<l TEIform="l" part="N">Insidiatores, lumenque offundere possit.</l>
<l TEIform="l" part="N">Tertia namque dies vitalem lampada Phoebi</l>
<l TEIform="l" part="N">Rettulerat: morti devotus surgit ab Orco:</l>
<l TEIform="l" part="N">Et sese immiscet vivis: hortatur obortas</l>
<l TEIform="l" part="N">Ut pestes abigant, tum pectora conscia purgent.</l>
<l TEIform="l" part="N">Sic triduo templum vasta quod destruitur vi,</l>
<l TEIform="l" part="N">Ad superas auras spatio fabricatur eodem:</l>
<l TEIform="l" part="N">Et nunc perpetua sacrum statione manebit.</l>
<l TEIform="l" part="N">At nihil obtusum miti genus ore movetur:</l>
<l TEIform="l" part="N">Sed pronum ruit in facinus: monitisque feroces</l>
<l TEIform="l" part="N">Opponit fastus, nec finem iniuria novit.</l>
<l TEIform="l" part="N">Tantum igitur pignus, tanta bonitate reclusum,</l>
<l TEIform="l" part="N">Tollitur ingratis. adsunt, quos nulla potentis</l>
<l TEIform="l" part="N">Notitia imbuerat sceptri: iam cuncta patescunt</l>
<l TEIform="l" part="N">Perfusis oculos densa caligine inertes.</l>
<l TEIform="l" part="N">Iam peregrina virum legio, venerabile corpus</l>
<l TEIform="l" part="N">Per Fidei excipiunt grato commercia corde.</l>
<l TEIform="l" part="N">Fit comes his Christus, stirpemque relinquit avitam.</l>
<l TEIform="l" part="N">Illi cedentes longinqua ambage viarum,</l>
<l TEIform="l" part="N">Finibus adducunt ignotis: gloriaque illic</l>
<l TEIform="l" part="N">Barbaricoque eius nomen celebratur ab ore.</l>
<l TEIform="l" part="N">Imperium exurgens, irrelligiosa propago.</l>
<l TEIform="l" part="N">Praedicat: et Regi confidens laeta precatur,</l>
<l TEIform="l" part="N">Perque solum verbi fragrantis spargit odores,</l>
<l TEIform="l" part="N">Illustratque decus: nec caelo gratior ulla est</l>

<l TEIform="l" part="N">Gente, sibi expulsum quae spreta in tecta recepit.</l>
<l TEIform="l" part="N">Non tamen invisus loca per natalia cunctis:</l>
<pb id="s075" n="75" TEIform="pb"/>
<l TEIform="l" part="N">Sed tacite insertus fuerat compluribus ille.</l>
<l TEIform="l" part="N">Grata quidem stimulat leto expediisse cupido:</l>
<l TEIform="l" part="N">Atque aliis Nicodeme tuus labefacta subintrat</l>
<l TEIform="l" part="N">Corda dolor, crucians longe meliora probantes.</l>
<l TEIform="l" part="N">Assensere pio monitori, acresque tulerunt</l>
<l TEIform="l" part="N">Hortatus: quia sancta vident et iusta ferentem.</l>
<l TEIform="l" part="N">Verum confusae felix constantia menti</l>
<l TEIform="l" part="N">Defecit: pavor est qui faucibus angit obesis.</l>
<l TEIform="l" part="N">Conticuere metu: nec quicquam obtendere contra</l>
<l TEIform="l" part="N">Exorsi, interitu consortia signa dederunt.</l>
<l TEIform="l" part="N">Blanditias inter tales divellitur inde,</l>
<l TEIform="l" part="N">Et populos longo divisos devenit axe.</l>
<l TEIform="l" part="N">Peccati venia, et pax aurea, vita perennis</l>
<l TEIform="l" part="N">Dempta abeunt: subiit gravis inclementia noxa.</l>
<l TEIform="l" part="N">Haud mora, conversi impelluntur quaerere raptum.</l>
<l TEIform="l" part="N">(Heu nimium sero fragilem agnovere laborem)</l>
<l TEIform="l" part="N">Quod, desiderio ni subvenisset acerbo,</l>
<l TEIform="l" part="N">Praebens se aspectu cordis: dolor irritus omnis</l>
<l TEIform="l" part="N">Quippe foret: timidos eadem nam culpa maneret,</l>
<l TEIform="l" part="N">Quae sontes alios horrenti immersit Auerno.</l>
<l TEIform="l" part="N">Commaculant alii patria ornamenta: venena</l>
<l TEIform="l" part="N">Caelica scripturae foedantes iussa relictae.</l>
<l TEIform="l" part="N">Et licet haec totas effundat bellua vires,</l>
<l TEIform="l" part="N">Quae prius immani disrupit dente Prophetas,</l>
<l TEIform="l" part="N">Praedictumque tulit Semen, proceresque docentes:</l>
<l TEIform="l" part="N">Attamen hanc alio praetexunt nomine caedem,</l>
<l TEIform="l" part="N">Insontesque manus simulant: praecordia fuco</l>
<l TEIform="l" part="N">Intus operta virent. doctrinae lumina falsis</l>
<l TEIform="l" part="N">Legibus invadunt periuri, alienaque miscent:</l>
<l TEIform="l" part="N">Apta patrocinio quaerunt figmenta: Deumque</l>
<pb id="s076" n="76" TEIform="pb"/>
<l TEIform="l" part="N">Mortales simul incautos ridere parati.</l>
<l TEIform="l" part="N">Interea ignarum se criminis exhibet huius</l>
<l TEIform="l" part="N">Longanimis Genitor: simulatoque effera vultu</l>
<l TEIform="l" part="N">Despiciens opera, interius vastum premit aestum.</l>
<l TEIform="l" part="N">Donec pressa, caput custos pulcherrima veri</l>
<l TEIform="l" part="N">Iustitia exsertat, furtiva inventa recludens.</l>
<l TEIform="l" part="N">Quam male lusisti tunc vis Iudaea Parentem?</l>
<l TEIform="l" part="N">Infida excidiis, immani copia probro</l>
<l TEIform="l" part="N">Polluitur, notisque perit foedissima factis.</l>
<l TEIform="l" part="N">Confundantur enim, quos impetus urget in illum,</l>
<l TEIform="l" part="N">Quem servando homini Deus alto e limine misit.</l>
<l TEIform="l" part="N">Diversa exilia et tranquillas quaerere sedes</l>
<l TEIform="l" part="N">Post quam agitur: Mosis stricto sub iure ministrat,</l>
<l TEIform="l" part="N">Et rectoris heri praecepta asperrima complet.</l>
<l TEIform="l" part="N">Immotas etenim manifesto numine leges</l>
<l TEIform="l" part="N">Aequavit, se subiciens, haec omnia soluens,</l>
<l TEIform="l" part="N">In nobis quicquam ne possit ab hoste requiri.</l>
<l TEIform="l" part="N">Legiferi Synagoga viri turpissima coniux,</l>
<l TEIform="l" part="N">Quae toties vetita moechata cupidine <reg orig="diuûm" TEIform="reg">diuum</reg> est,</l>
<l TEIform="l" part="N">Hospitis ardescens specie, et virtutibus amplis,</l>
<l TEIform="l" part="N">Quas per doctrinae lucem commiscuit almam,</l>
<l TEIform="l" part="N">Furtivos astu vano meditatur amores,</l>
<l TEIform="l" part="N">Quo pulchrum caput ad foedus perpellat iniquum:</l>
<l TEIform="l" part="N">Unam namque fidem fore sic sperabat utramque.</l>
<l TEIform="l" part="N">Reppulit ille modos iungi <reg orig="queis" TEIform="reg">quis</reg> debuit omnes:</l>
<l TEIform="l" part="N">Nec tulit incestus virosa aspergine tingi.</l>
<l TEIform="l" part="N">Iccirco nova furta parat, pactumque negantem</l>
<l TEIform="l" part="N">Aggreditur, fidens animi, atque in utrumque reclinans,</l>
<l TEIform="l" part="N">Adverso exitium ferre, aut servare volentem.</l>
<l TEIform="l" part="N">Ille scelus fugiens, scripturae texta relinquit,</l>
<pb id="s077" n="77" TEIform="pb"/>
<l TEIform="l" part="N">Induitur quibus, et sanctissima membra decorat.</l>
<l TEIform="l" part="N">Haec mox (infandum) manibus tractantur iniquis.</l>
<l TEIform="l" part="N">Vis infensa notam testatur criminis acti,</l>
<l TEIform="l" part="N">Dogma ferens signo, quod non hic postulat usus.</l>
<l TEIform="l" part="N">Quippe Dei nomen fictum, mentitaque sceptra</l>
<l TEIform="l" part="N">Promissi Herois, premeret qui maximus orbem,</l>
<l TEIform="l" part="N">Iure abolens proprio decreta antiqua sacrorum.</l>
<l TEIform="l" part="N">Legiferum violasse virum, foedasse salutis</l>
<l TEIform="l" part="N">Sanctum opus, effrenos molitum turpiter ausus:</l>
<l TEIform="l" part="N">Nec fas, immunem poenarum degere vitam.</l>
<l TEIform="l" part="N">Ergo perfidia caveis detruditur orci,</l>
<l TEIform="l" part="N">Atque iniustitiae sedem iustissimus intrat.</l>
<l TEIform="l" part="N">Ecce duo sontes aeque prenduntur ibidem:</l>
<l TEIform="l" part="N">Quos Moses Regi duro damnaverat ore.</l>
<l TEIform="l" part="N">Gentiles turbae: stirpsque alto a sanguine Abrami.</l>
<l TEIform="l" part="N">Contulit ipse gradum, liber spatiatur Auerno,</l>
<l TEIform="l" part="N">Intrepide versans felicem pectore palmam.</l>
<l TEIform="l" part="N">Nec poterant illi tantis evadere monstris,</l>
<l TEIform="l" part="N">Ni prius hic dictis fatalia solueret ora,</l>
<l TEIform="l" part="N">Ostendens crudele malum, praesensque levamen.</l>
<l TEIform="l" part="N">Gens rea, quae saevam delictis aggerat iram:</l>
<l TEIform="l" part="N">Dum laticem verbi divini munere falso</l>
<l TEIform="l" part="N">Et nugis miscens depravat, morte tenetur.</l>
<l TEIform="l" part="N">Haec inter dubiis, Christus verissima vitis,</l>
<l TEIform="l" part="N">Quae reficit vires, languoremque exuit aegris,</l>
<l TEIform="l" part="N">Offertur: medicina venit per nuntia vatum.</l>
<l TEIform="l" part="N">Accipiunt animis: triplici de more salubres</l>
<l TEIform="l" part="N">Edentem fetus: animaque, et corpore iuncto,</l>
<l TEIform="l" part="N">Et qua parte sui superat mortalia cuncta.</l>
<l TEIform="l" part="N">Sanguinis optatum credentes inde liquorem</l>
<pb id="s078" n="78" TEIform="pb"/>
<l TEIform="l" part="N">Corde pio prensant: commotoque obvia Regi</l>
<l TEIform="l" part="N">Dona ferunt: mentem stimulans restinguitur ardor.</l>
<l TEIform="l" part="N">Post, tribus exactis vicibus: dum conscia facta</l>
<l TEIform="l" part="N">Terrificant animos miserorum, uruntque dolentes:</l>
<l TEIform="l" part="N">Dumque erecta Fides pressos solatur, et effert:</l>
<l TEIform="l" part="N">Concipiuntque novos motus iam pectora pura:</l>
<l TEIform="l" part="N">Parta salus laetis, aeternaque gaudia surgunt:</l>
<l TEIform="l" part="N">Conspectu subeunt Regis, vitaque fruuntur.</l>
<l TEIform="l" part="N">At genus indignum, quod faucibus abditur aulae</l>
<l TEIform="l" part="N">Tartareae, peccata videns, gravi inhorruit ira:</l>
<l TEIform="l" part="N">Nec tamen abstinuit, pestis quia tabida inhaesit</l>
<l TEIform="l" part="N">Altius: extremum subita versatur Eriny.</l>
<l TEIform="l" part="N">Spes nulla auxilio miserae subit addita menti.</l>
<l TEIform="l" part="N">Heu quia nam renuit venientem inducere Christum,</l>
<l TEIform="l" part="N">Horrida doctrinae tractans fermenta nefandae:</l>
<l TEIform="l" part="N">Suspensum est animis: nec terra aut aethere in alto</l>
<l TEIform="l" part="N">Captat opem, cum spe requies intercidit omnis:</l>
<l TEIform="l" part="N">Eruiturque acies illis per iniqua docentes,</l>
<l TEIform="l" part="N">Ne caeli aspiciant auras, almumque vigorem.</l>
<l TEIform="l" part="N">Sic quae chara fuit species, deforme cadaver</l>
<l TEIform="l" part="N">Nunc putrido Regem laedit foetore supremum:</l>
<l TEIform="l" part="N">Exitioque piis spectacula tristia praebet.</l>
<l TEIform="l" part="N">Interea nutu praeses qui saecula torquet,</l>
<l TEIform="l" part="N">Vestigat, si quis dempto sua numina fuco</l>
<l TEIform="l" part="N">Impleat, arbitrium exaequans stellantis Olympi:</l>
<l TEIform="l" part="N">Atque voluntatis supremae iura facessat.</l>
<l TEIform="l" part="N">Non ea vis ulli: nec quisquam ex agmine tanto</l>
<l TEIform="l" part="N">(Qui coluere Deum, vestigia dura secuti,</l>
<l TEIform="l" part="N">Nil mortale sonans Christus quae monstrat eundi)</l>
<l TEIform="l" part="N">Respondere valet monitis, Regique placere.</l>
<pb id="s079" n="79" TEIform="pb"/>
<l TEIform="l" part="N">Mox alto imperio, detentus poscitur antro:</l>
<l TEIform="l" part="N">Qui parens iusto faciat satis omnia motu.</l>
<l TEIform="l" part="N">Nam Genitor Stygias per natum destruit oras,</l>
<l TEIform="l" part="N">Et luci revocat miseranda morte peremptum:</l>
<l TEIform="l" part="N">Instauratur honos, virtus, nomenque decusque.</l>
<l TEIform="l" part="N">En mundo servator adest: qui concita mulcet</l>
<l TEIform="l" part="N">Iustitiam obiciens aeterni pectora Patris.</l>
<l TEIform="l" part="N">Hoc opus est uno: ne ad pallida regna trahantur</l>
<l TEIform="l" part="N">Tot corruptae animae: pereat ne exercitus ingens,</l>
<l TEIform="l" part="N">E victo Phlegethonte viam qui affectat ad alta.</l>
<l TEIform="l" part="N">De tanta pietate sonant praeconia terris:</l>
<l TEIform="l" part="N">Atque potens penetrat cum summis infima Christus.</l>
<l TEIform="l" part="N">Larga Euangelii vox omnia complet ubique,</l>
<l TEIform="l" part="N">Diversique loci sancto sermone resultant.</l>
<l TEIform="l" part="N">Mortales animi pascuntur semine frugum,</l>
<l TEIform="l" part="N">Perpetua infundunt firmo quae robora cordi.</l>
<l TEIform="l" part="N">Non hic atra fames, non mordax angit egestas:</l>
<l TEIform="l" part="N">Ambrosiae vitalis opes suave undique florent.</l>
<l TEIform="l" part="N">Nunc saturate pii mentes, nunc carpite fetus:</l>
<l TEIform="l" part="N">Iam datur, et suadent quaecumque: ô quos bona tangit</l>
<l TEIform="l" part="N">Consilii species, nunc horrea visite plena</l>
<l TEIform="l" part="N">Scripturae: cumulos iam nunc stipate frequentes.</l>
<l TEIform="l" part="N">Deficiat ne deinde Fides: ne deinde querelas</l>
<l TEIform="l" part="N">Incassum spreta de commoditate feratis.</l>
<l TEIform="l" part="N">Heu quondam miseris subito crudelis oborta est</l>
<l TEIform="l" part="N">Involuens labes terram: lex horrida postquam</l>
<l TEIform="l" part="N">Saeviret passim, steriles grassata per agros:</l>
<l TEIform="l" part="N">Nec refici poterant assueto pectora victu.</l>
<l TEIform="l" part="N">Lux exstincta bonae vocis, placata ferentis</l>
<l TEIform="l" part="N">Numina, confractos Erebi cum cardine postes.</l>
<pb id="s080" n="80" TEIform="pb"/>
<l TEIform="l" part="N">Ira perculsi supera tabescere multi,</l>
<l TEIform="l" part="N">Molibus iniustis vitam exhalare subactam,</l>
<l TEIform="l" part="N">Torqueri, gemere, et iam despondere cadentes.</l>
<l TEIform="l" part="N">Proh vereor nostro ne par impendeat aevo</l>
<l TEIform="l" part="N">Tempestas, viresque suas exerceat in nos,</l>
<l TEIform="l" part="N">Spirituale famis damnum, ingratosque revisat.</l>
<l TEIform="l" part="N">Namque reluctantes vatem dum spernere Christum</l>
<l TEIform="l" part="N">Audent Iudaei: pestis miseranda secuta est.</l>
<l TEIform="l" part="N">Et licet inquirant verso mox corde salutem,</l>
<l TEIform="l" part="N">Ora redemptoris non agnovere reperti.</l>
<l TEIform="l" part="N">Inconsulti abeunt, odioque oracla sequuntur.</l>
<l TEIform="l" part="N">Post tamen, immensa compulsi strage malorum,</l>
<l TEIform="l" part="N">Effari facinus subiguntur mentibus aegris.</l>
<l TEIform="l" part="N">Se se perfidiae diris impulsibus actos,</l>
<l TEIform="l" part="N">Insontem repulisse solo, mortique dedisse</l>
<l TEIform="l" part="N">Messiam, et scelerum iustas iam pendere poenas.</l>
<l TEIform="l" part="N">Luctibus aeternum tantis onerantur iniqui:</l>
<l TEIform="l" part="N">Dum neque adhuc animis gaudent immittere Regem.</l>
<l TEIform="l" part="N">Ipse Deus fusum poscit de stirpe cruorem,</l>
<l TEIform="l" part="N">Atque Prophetarum vitas: quos effer a turba</l>
<l TEIform="l" part="N">Perdidit, a primis fabricati sortibus orbis.</l>
<l TEIform="l" part="N">Nec minus immitem se se adventantibus offert</l>
<l TEIform="l" part="N">Servator, simulatque graves mitissimus iras:</l>
<l TEIform="l" part="N">Ac si perpetuis statuisset prendere vinclis,</l>
<l TEIform="l" part="N">Atque reos dura sub lege tenere ligatos.</l>
<l TEIform="l" part="N">Verum sancta Fides, et Spes cum se exerit ardens,</l>
<l TEIform="l" part="N">Cumque voluntati fixum est parere supremae:</l>
<l TEIform="l" part="N">Mollescit gravitas, miseros quae terruit ante:</l>
<l TEIform="l" part="N">Accurrit precibus, tetroque a funere servat.</l>
<l TEIform="l" part="N">Hinc ubi crebra manus salvantem accedit Iesum,</l>
<pb id="s081" n="81" TEIform="pb"/>
<l TEIform="l" part="N">Quaeritur ipse etiam divina in munera Paulus:</l>
<l TEIform="l" part="N">Tempora qui fidei nondum matura gerebat:</l>
<l TEIform="l" part="N">Per quem tot populis Christus foret ipse videndus.</l>
<l TEIform="l" part="N">Hic legatorum minimus, quos undique terris</l>
<l TEIform="l" part="N">Emisit, fructu praecelluit ubere cunctis:</l>
<l TEIform="l" part="N">Exhausitque pio duri plus corde laboris.</l>
<l TEIform="l" part="N">At via terrificis cum sit satis aspra periclis,</l>
<l TEIform="l" part="N">Quae facile offendunt gressus, urgentque sequentes,</l>
<l TEIform="l" part="N">Condoluit Pater ipse malis: quae fine residunt</l>
<l TEIform="l" part="N">Pacato, mirisque modis in gaudia vertunt.</l>
<l TEIform="l" part="N">Nos vero, exacta Christus quae mole laborum</l>
<l TEIform="l" part="N">Cumque tulit terris, ulla sine merce per ipsum</l>
<l TEIform="l" part="N">Consequimur: partitur enim credentibus ultro</l>
<l TEIform="l" part="N">Dona suae mortis. sic nos servare placebat.</l>
<l TEIform="l" part="N">Dumque intus trepidant animi: quoniam insita mordet</l>
<l TEIform="l" part="N">Debilitas: notumque premens vindicta, laborum</l>
<l TEIform="l" part="N">Quas moneat moles, humana piacula pendens:</l>
<l TEIform="l" part="N">Subsidio veniunt, sacra <reg orig="queis" TEIform="reg">quis</reg> mysteria curae,</l>
<l TEIform="l" part="N">Blandaque perculsae portant solatia menti.</l>
<l TEIform="l" part="N">Nam bonus hic nobis, ultroque accersit onustos,</l>
<l TEIform="l" part="N">Quos dolor oppressit: diram labem eruit aegris:</l>
<l TEIform="l" part="N">Nec peccatoris, toties quod facta merentur,</l>
<l TEIform="l" part="N">Exitium mavult: ad se quam pectore verso</l>
<l TEIform="l" part="N">Ut fugiat, renovetque fidem, pacemque precetur.</l>
<l TEIform="l" part="N">Iccirco fessis convivia divite cultu</l>
<l TEIform="l" part="N">Instruxit, ponens epulas, caelestia dona:</l>
<l TEIform="l" part="N">Quae recreant animas, aeternaque robora vitae</l>
<l TEIform="l" part="N">Suppeditant, renovata feruntque haec corpora caelo.</l>
<l TEIform="l" part="N">Huc properate citis pedibus, properate fideles:</l>
<l TEIform="l" part="N">Omnibus ire licet, sacris discumbere mensis.</l>
<pb id="s082" n="82" TEIform="pb"/>
<l TEIform="l" part="N">Hic saturanda fames: sitis hic relevanda salutis:</l>
<l TEIform="l" part="N">Hic Panem capies vivum: qui vescitur illo,</l>
<l TEIform="l" part="N">Nil mortale geret: potu qui rite fruetur,</l>
<l TEIform="l" part="N">Immistus <reg orig="Diuûm" TEIform="reg">Divum</reg> numero dominabitur astris.</l>
<l TEIform="l" part="N">Dumque aliena cohors simul accersita frequentat,</l>
<l TEIform="l" part="N">Quae coniuncta nihil generis per vincula Christo:</l>
<l TEIform="l" part="N">Agmen seducet notum sanctissimus hospes,</l>
<l TEIform="l" part="N">Atque locum tribuet proprium: clementia iustis</l>
<l TEIform="l" part="N">Continget: multumque suos refovere iuvabit.</l>
<l TEIform="l" part="N">Ast ubi securum degunt iam pectora morem:</l>
<l TEIform="l" part="N">Iamque sibi vitiis nusquam foedata, videntur</l>
<l TEIform="l" part="N">Tuta placere Deo, meliori sidere agi rem:</l>
<l TEIform="l" part="N">En subito invadunt urgentes terga ministri,</l>
<l TEIform="l" part="N">Et clamore metum ingeminant, vastoque tumultu</l>
<l TEIform="l" part="N">Conquassant animos porro nil tale timentes.</l>
<l TEIform="l" part="N">Inscia peccati lapsum in praecordia virus,</l>
<l TEIform="l" part="N">Lege gravi arguitur: prodit manifesta sepultum</l>
<l TEIform="l" part="N">Causa malum: furtoque leves deprendimur ipso.</l>
<l TEIform="l" part="N"><reg orig="Hîc" TEIform="reg">Hic</reg> non pugnandum contra, graviterque fremendum:</l>
<l TEIform="l" part="N">Namque patrocinio magis alta accenditur ira.</l>
<l TEIform="l" part="N">Sed votis opus est, placidamque exposcere pacem:</l>
<l TEIform="l" part="N">Et fugere ad regem, cuius stant omnia nutu.</l>
<l TEIform="l" part="N">Supplicibus non ille venit crudelis, et asper:</l>
<l TEIform="l" part="N">Sed mitis: gaudetque simul, iam tramite leti</l>
<l TEIform="l" part="N">Tartareo ingressos, ad dexteriora reduci,</l>
<l TEIform="l" part="N">Ac precibus sperare graves mollescere poenas.</l>
<l TEIform="l" part="N">Sed tamen, ipse licet toties sit voce locutus</l>
<l TEIform="l" part="N">Inciso generi Christus: cognoscere numquam</l>
<l TEIform="l" part="N">Messiam valuere suum, confidere in ipso.</l>
<l TEIform="l" part="N">Nam modo delusi terrena haec regna petebant,</l>
<pb id="s083" n="83" TEIform="pb"/>
<l TEIform="l" part="N">Plena voluptatum studia, et veteres thesauros,</l>
<l TEIform="l" part="N">Vitam prae reliquis sublimem, nomen, honores:</l>
<l TEIform="l" part="N">Nec caussam adventus spectabant lumine capti.</l>
<l TEIform="l" part="N">Ergo ubi fatorum processerat ordine tempus,</l>
<l TEIform="l" part="N">Unde revelari fuerat divina necessum:</l>
<l TEIform="l" part="N">Per manifesta solo se se miracula praebet:</l>
<l TEIform="l" part="N">Vocem Euangelii cunctis ostendit apertam.</l>
<l TEIform="l" part="N">Se servare genus periturum: avertere mortem:</l>
<l TEIform="l" part="N">Complacare Patrem, Stygias restinguere flammas.</l>
<l TEIform="l" part="N">Coguntur Dominum mortalia cuncta fateri,</l>
<l TEIform="l" part="N">Qui caelum reseret, strictis qui vincula soluat:</l>
<l TEIform="l" part="N">Omnibus haec populis mens, et vox omnibus una.</l>
<l TEIform="l" part="N">Salvator demissus adest, Deus aethere ab alto:</l>
<l TEIform="l" part="N">Corda parate ipsi: vitae dat munera solus.</l>
<l TEIform="l" part="N">Tum nos, quem primum trepidavimus, ore sereno</l>
<l TEIform="l" part="N">Invitat, frangens mordacia tela timorum:</l>
<l TEIform="l" part="N">Et fines aperit, cur haec sit tristia passus:</l>
<l TEIform="l" part="N">Ultro ad tecta vocat stellantia: pergite laeti.</l>
<l TEIform="l" part="N">Sic mundum genitor magnus dilexit, ut ipsum</l>
<l TEIform="l" part="N">Aequalem sibi, nec dubitarit mittere gnatum:</l>
<l TEIform="l" part="N">Qui mortis patiens, mortem deperderet atram,</l>
<l TEIform="l" part="N">Perdita restituens lapsas in gaudia turbas.</l>
<l TEIform="l" part="N">En sibi, post tantas pestes, incommoda tanta,</l>
<l TEIform="l" part="N">Aeterno sociat mansuram foedere sponsam.</l>
<l TEIform="l" part="N">Incedit regina potens, Ecclesia victrix:</l>
<l TEIform="l" part="N">Victorem referens super aetheris arce sedentem.</l>
<l TEIform="l" part="N">Dotibus haec potitur, quae maximus attulit heros:</l>
<l TEIform="l" part="N">Distribuitque aliis sociati munera regis.</l>
<l TEIform="l" part="N">Haec celebrare decet, multisque iniungere: ut aegri</l>
<l TEIform="l" part="N">Hic requiem accipiant, hoc amplectantur Asylum:</l>
<pb id="s084" n="84" TEIform="pb"/>
<l TEIform="l" part="N">Ne consumpta fame turba hic, perdatur et illic.</l>
<l TEIform="l" part="N">Festinate igitur, quos pressat egena cupido:</l>
<l TEIform="l" part="N">Hic morbo medicina datur, vigor hinc redit almus.</l>
<l TEIform="l" part="N">Exigui numero quamvis haec agmina primum</l>
<l TEIform="l" part="N">Stiparint, ingens manus est collecta sequentum.</l>
<l TEIform="l" part="N">Et iam nunc superant: meliusque, magisque superbum</l>
<l TEIform="l" part="N">Dilatant iusti imperium, caeloque propinquant.</l>
<l TEIform="l" part="N">Cumque Dei sit nota piis immota voluntas:</l>
<l TEIform="l" part="N">Quod placata animi bilis: quod gratia parata:</l>
<l TEIform="l" part="N">Thesauri maneant hominem, quos de cruce sacra</l>
<l TEIform="l" part="N">Ad Styga demissus, victor reparavit Iesus:</l>
<l TEIform="l" part="N">Conclamant pariter laeti consensibus aequis,</l>
<l TEIform="l" part="N">Cum sene, promissum Semen qui suscipit ulnis,</l>
<l TEIform="l" part="N">Cycneasque canit voces, iam numine plenus.</l>
<l TEIform="l" part="N">Ecce ego iam carnis cupio compage resolui,</l>
<l TEIform="l" part="N">Nec mortem trepido: liceat decedere tandem,</l>
<l TEIform="l" part="N">Tranquillo feruore animi, iam pace reducta.</l>
<l TEIform="l" part="N">O genitor, cuius nutu inclinata recumbunt</l>
<l TEIform="l" part="N">Coepta mea: et fotum cultu quem supplice servo:</l>
<l TEIform="l" part="N">Qui salvas, recipis, curas, audisque vocantem:</l>
<l TEIform="l" part="N">Nunc age, securum me corporis exue vinclis.</l>
<l TEIform="l" part="N">Iam promissa patent, nec me vox ista fefellit.</l>
<l TEIform="l" part="N">Messiam complector ovans: fons iste salutis</l>
<l TEIform="l" part="N">Prosiliit, vena reficit qui corda perenni.</l>
<l TEIform="l" part="N">Ecce Redemptorem, nostri quem victus amore,</l>
<l TEIform="l" part="N">Orbe palam toto transmittere constituisti.</l>
<l TEIform="l" part="N">Lux haec clara, nigra gentes caligine mersas</l>
<l TEIform="l" part="N">Illustrat, caecumque chaos, tenebrasque resoluit.</l>
<l TEIform="l" part="N">Lux eadem, Israel tibi gloria summa, tuisque:</l>
<l TEIform="l" part="N">Illic orta etenim, cunctis effulsit in oris.</l>
<pb id="s085" n="85" TEIform="pb"/>
<l TEIform="l" part="N">Eia age Christe veni: stricturas dissue tantas:</l>
<l TEIform="l" part="N">Exulibus patriae portas iam pande beatas.</l>
</lg>
<closer TEIform="closer">FINIS.</closer>
</div2>
<div2 id="CoPL.01.07" n="7" type="poem" org="uniform" sample="complete" TEIform="div2" part="N">
<head>SERENISSIMO PRINCIPI MAXIMILIANO ARCHIDUCI AUSTRIAE, etc. CORONAM BOHEMIAE ET REGNI ROM. ACCIPIENTI.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">ATque nec immerito nostra cantabere Musa,</l>
<l TEIform="l" part="N">Iustitiae quis enim satis, invictive laboris,</l>
<l TEIform="l" part="N">Miretur, dignaeque ferat praeconia famae?</l>
<l TEIform="l" part="N">Dum Germana salus toto tibi corde resedit.</l>
<l TEIform="l" part="N">Qualem consilio res instaurasse Quiritum</l>
<l TEIform="l" part="N">Collapsas perhibent Fabium: vel fortibus ausis,</l>
<l TEIform="l" part="N">Scipiadas, Decios, Marios, magnosque Camillos:</l>
<l TEIform="l" part="N">Talis es ô nostrae tutor fidissime gentis.</l>
<l TEIform="l" part="N">Macte igitur meritis tantis, et nomine tanto.</l>
<l TEIform="l" part="N">Ecce parens, tacitum spirant cui pectora numen,</l>
<l TEIform="l" part="N">Maturam sacro cinctus diademate frontem,</l>
<l TEIform="l" part="N">Gaudeat ut, tanto nati felicis honore?</l>
<l TEIform="l" part="N">Quid gemini heroes? nomenque animumque parentis</l>
<l TEIform="l" part="N">Fernandus referens? pulcher quid Carolus ille,</l>
<l TEIform="l" part="N">Virtutes patrui divi circum indole gestans:</l>
<l TEIform="l" part="N">Nonne decus partum multo gratantur amore?</l>
<l TEIform="l" part="N">Ut nova reginae demulcent gaudia mentem?</l>
<l TEIform="l" part="N">Reginae, qua latus Anas, Boetisque sonorus,</l>
<pb id="s086" n="86" TEIform="pb"/>
<l TEIform="l" part="N">Et dives Tagus, ac se iactat Iberus alumna.</l>
<l TEIform="l" part="N">En teneri gnati sanguis tuus: ut tibi plausus</l>
<l TEIform="l" part="N">Ingeminent? ultra vires, sortemque tenellam,</l>
<l TEIform="l" part="N">Ante tuos vultus steterunt radiantibus armis.</l>
<l TEIform="l" part="N">Inter se coeunt, vibrantque imbellia tela,</l>
<l TEIform="l" part="N">Ausi <reg orig="magnanimûm" TEIform="reg">magnanimum</reg> heroum tentare laborem.</l>
<l TEIform="l" part="N">Dii patrii servate domum: succurrite pubi,</l>
<l TEIform="l" part="N">Ante annos animis multa et virtute vigenti.</l>
<l TEIform="l" part="N">Nigranti late possessa Boemia luco,</l>
<l TEIform="l" part="N">Iubilaque, motusque novos, hilares conventus</l>
<l TEIform="l" part="N">Apparat exsultant: aether praeruptaque saxa</l>
<l TEIform="l" part="N">Et valles studiis reboant collesque faventum.</l>
<l TEIform="l" part="N">At procul exoritur pompae maioris imago:</l>
<l TEIform="l" part="N">Fit strepitus: feruent sola equis, sonituque virorum.</l>
<l TEIform="l" part="N">Omnia plena novo assensu, fremituque secundo.</l>
<l TEIform="l" part="N">Pulchra pater Moenus velatus cornua musco,</l>
<l TEIform="l" part="N">Spumiferum caput exsertat: miratus obortam</l>
<l TEIform="l" part="N">Laetitiam. variis sed enim de partibus orbis,</l>
<l TEIform="l" part="N">Huc misisse duces variarum numina aquarum</l>
<l TEIform="l" part="N">Spectat: ubi insignem Francfurti allabitur urbem.</l>
<l TEIform="l" part="N">Venerunt, rapido quos alluit amne Visurgis,</l>
<l TEIform="l" part="N">Quos Amasi fluctus Borealis, et ille Suevus,</l>
<l TEIform="l" part="N">Isara, Danubiique hospes gratissimus Oenus:</l>
<l TEIform="l" part="N">Pegnesusque, et Mura, Lycus, Mosellaque, Dravus,</l>
<l TEIform="l" part="N">Sanus, et insignis Rhenus, celeberque Viadrus,</l>
<l TEIform="l" part="N">Oegraque rauca fluens, et Elister, Sala recuruus,</l>
<l TEIform="l" part="N">Molda, et largifluis repetens freta flexibus Albis,</l>
<l TEIform="l" part="N">Agglomerant pariter: laetantiaque agmina iungunt.</l>
<l TEIform="l" part="N">Quos udus senior dictis compellat amicis:</l>
<l TEIform="l" part="N">Fataque dextra viro Augusto, sceptrumque precatur</l>
<pb id="s087" n="87" TEIform="pb"/>
<l TEIform="l" part="N">Felix et nostro generi, generique nepotum.</l>
<l TEIform="l" part="N">Haec sonat: ac certo responsant omine ripae:</l>
<l TEIform="l" part="N">Vive diu bonus et felix rex optime vive.</l>
<l TEIform="l" part="N">O si fata meis vellent me ducere vitam</l>
<l TEIform="l" part="N">Auspiciis: numero nunc nunc commistus in illo,</l>
<l TEIform="l" part="N">Gratantes canerem populos, ritusque verendos,</l>
<l TEIform="l" part="N">Splendida coepta <reg orig="virûm" TEIform="reg">virum</reg>, tentataque proelia Martis,</l>
<l TEIform="l" part="N">Et quodcumque tuo se se ostentaret honori.</l>
<l TEIform="l" part="N">Non animo illabens alio plus tempore Phoebus,</l>
<l TEIform="l" part="N">Vertisset stimulos, laxasque dedisset habenas.</l>
<l TEIform="l" part="N">At quia florentem studiis Saturnia tellus</l>
<l TEIform="l" part="N">Iam tenet, et longas blandum me invitat ad artes:</l>
<l TEIform="l" part="N">Terra armis opibusque potens, uberrima rerum,</l>
<l TEIform="l" part="N">Atque ipsi studiis insignibus amula caelo:</l>
<l TEIform="l" part="N">Pauca novo Regi (sed quae tamen ipse benigno</l>
<l TEIform="l" part="N">Captus amore leget) meditabar carmina vates.</l>
<l TEIform="l" part="N">Audiat haec pulsas pater Appenninus ad auras:</l>
<l TEIform="l" part="N">Te nemus omne canat: te flumina nota Maroni,</l>
<l TEIform="l" part="N">Et mare, quod supra terram hanc quod circuit infra.</l>
<l TEIform="l" part="N">Primus ego aeriferis fato digressus ab oris,</l>
<l TEIform="l" part="N">Felicem Ausoniam veniens Lavinaque rura,</l>
<l TEIform="l" part="N">Insigni dictas Ioachimi nomine valles,</l>
<l TEIform="l" part="N">Mantoam faeci late resonare cicutam.</l>
<l TEIform="l" part="N">Sis bonus, ô patriae decus et spes unica: iam te</l>
<l TEIform="l" part="N">Iam maiora manent: maiora revoluere Parcas</l>
<l TEIform="l" part="N">Iam video, mentem si veris implet Apollo.</l>
<l TEIform="l" part="N">Mox tua sublimi cantabo gesta cothurno.</l>
<l TEIform="l" part="N">Vive diu felix: atque haec mea carmina cura.</l>
</lg>
<pb id="s088" n="88" TEIform="pb"/>
</div2>
<div2 id="CoPL.01.08" n="8" type="poem" org="uniform" sample="complete" TEIform="div2" part="N">
<head>SUMMA DOCTRINAE CHRISTIANAE.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">DUM frondent silvae, dum formosissima terris</l>
<l TEIform="l" part="N">It species, animum caeli spirantibus auris</l>
<l TEIform="l" part="N">Perculsi, Musae Austriades divina canamus:</l>
<l TEIform="l" part="N">Vitiferos inter colles qua perstrepit Ister,</l>
<l TEIform="l" part="N">Atque avibus resonant habitata arbusta canoris.</l>
<l TEIform="l" part="N">Audiat haec aether: rex audiat aetheris ipse.</l>
<l TEIform="l" part="N">Quippe Deo gratum divinas texere laudes.</l>
<l TEIform="l" part="N">Ante maris fremitum, terras, caelique meatus,</l>
<l TEIform="l" part="N">Numen erat, quod sceptra manu miranda tenebat:</l>
<l TEIform="l" part="N">Omnipotens, unum, simul ipso in munere trinum:</l>
<l TEIform="l" part="N">Quem dixere Deum, patria a bonitate Parentem.</l>
<l TEIform="l" part="N">Quem rerum dominum primi agnovere coloni:</l>
<l TEIform="l" part="N">Vitisator Noe: praeclari sanguinis auctor</l>
<l TEIform="l" part="N">Tharides, monitu qui iugera linquit avita:</l>
<l TEIform="l" part="N">Isaacusque patri productus victima quondam:</l>
<l TEIform="l" part="N">Et qui cum divis validus luctatur Iacob.</l>
<l TEIform="l" part="N">Quique Philistinum Iessides obruit hostem:</l>
<l TEIform="l" part="N">Primigenaeque alii coluere hunc mentibus unum.</l>
<l TEIform="l" part="N">Hunc extra nusquam Deus est: hic singula solus,</l>
<l TEIform="l" part="N">Quae superis exstant mundi quae partibus imis,</l>
<l TEIform="l" part="N">Verbo immortali fecit, perfectaque servat.</l>
<l TEIform="l" part="N">Primus, et arcana ratione novissimus idem.</l>
<l TEIform="l" part="N">Libera iustitiae sedes, essentia verax.</l>
<l TEIform="l" part="N">Inde quod est, quod post fiet, quod desiit esse,</l>
<l TEIform="l" part="N">Exoritur: tali procedunt omnia causa.</l>
<l TEIform="l" part="N">Materies nihilum est: per eam, quodcumque movetur,</l>
<l TEIform="l" part="N">Quaecumque exsistunt, visa aut incognita nobis</l>
<pb id="s089" n="89" TEIform="pb"/>
<l TEIform="l" part="N">Exstruxit: quoduis operatur in omnibus ille,</l>
<l TEIform="l" part="N">Pro libitu, imperium magnum sine labe gerente.</l>
<l TEIform="l" part="N">Olli quis similis? quis tanta evoluere praestet?</l>
<l TEIform="l" part="N">De quibus, audaci nec fas inquirere dicto,</l>
<l TEIform="l" part="N">Cur aliter, vel sic, faciat veneranda potestas.</l>
<l TEIform="l" part="N">Dum staret picto fundata sub aethere tellus,</l>
<l TEIform="l" part="N">Undique directa ad medium, nullo avia motu:</l>
<l TEIform="l" part="N">Gauderentque nova quaecumque animalia vita.</l>
<l TEIform="l" part="N">Luderet hinc celeri volucris per inania gressu:</l>
<l TEIform="l" part="N">Squamigerumque genus libraret corpora in undis:</l>
<l TEIform="l" part="N">Tum fera per silvas, et florida lustra lateret:</l>
<l TEIform="l" part="N">Reptilia in duris torquerent pectora glebis:</l>
<l TEIform="l" part="N">Pars modo Neptuni campos, modo sicca subiret:</l>
<l TEIform="l" part="N">Felici serie genitor digesta probabat</l>
<l TEIform="l" part="N">Cuncta: favens coeptis quinta iam sorte peractis.</l>
<l TEIform="l" part="N">Deerat adhuc rector, qui cetera iure teneret:</l>
<l TEIform="l" part="N">Sub cuius ditione forent, quae sustinet orbis,</l>
<l TEIform="l" part="N"><reg orig="Hîc" TEIform="reg">Hic</reg> opifex, superare suae simulacra figurae,</l>
<l TEIform="l" part="N">Sanctius et quiddam reliquis producere gaudet.</l>
<l TEIform="l" part="N">Nam, pater innato quamvis cum lumine Titan,</l>
<l TEIform="l" part="N">Procedensque calor, vitam qui in corpora spirat,</l>
<l TEIform="l" part="N">Personam triplicem demonstret numine in uno:</l>
<l TEIform="l" part="N">Factorem referat per humum licet exiguus flos:</l>
<l TEIform="l" part="N">Non tamen ipsa simul sunt conscia imaginis huius:</l>
<l TEIform="l" part="N">Orbaque notitiae, nobis haec tanta relinquunt.</l>
<l TEIform="l" part="N">Nobiliorem igitur madefacti pulueris arte,</l>
<l TEIform="l" part="N">Finxit in effigiem propriae virtutis, Adamum.</l>
<l TEIform="l" part="N">Eque viri cinctu (qua se bissena recurvant,</l>
<l TEIform="l" part="N">Et iuga pulmonem thalamosque obeuntia cordis,</l>
<l TEIform="l" part="N">Ventriculo inferius breviora et mollia cedunt)</l>
<pb id="s090" n="90" TEIform="pb"/>
<l TEIform="l" part="N">Dempta parte, hominum matrem dum fabricat Hevam,</l>
<l TEIform="l" part="N">Solamen, sociamque aeterna in foedera iunxit.</l>
<l TEIform="l" part="N">Natus homo, ingreditur iussu cultissima Tempe,</l>
<l TEIform="l" part="N">Quae sator ad roseos Phoebi plantaverat ortus:</l>
<l TEIform="l" part="N">Dignam numinibus sedem, hospitiumque decorum.</l>
<l TEIform="l" part="N">Eligitur custos, rerumque potitur habenis.</l>
<l TEIform="l" part="N">Mens, intellectus uberrima, congrua iusti:</l>
<l TEIform="l" part="N">Splendor notitiae, sapiens integra voluntas,</l>
<l TEIform="l" part="N">Candida libertas, cor foedae labis egenum,</l>
<l TEIform="l" part="N">Pura domus domini, vitam sine morte daturi:</l>
<l TEIform="l" part="N">Omne bonum massa in tali caeleste vigebat.</l>
<l TEIform="l" part="N">Effulsit de carne Deus, cui rite placebat:</l>
<l TEIform="l" part="N">Concelebransque habitatorem caro provida sensit.</l>
<l TEIform="l" part="N">Ecce sed invidia Satanae in divina furentis,</l>
<l TEIform="l" part="N">(Fastus enim molem hanc tetram deiecerat axe)</l>
<l TEIform="l" part="N">Heu virus crudele capit, per sibila blandi</l>
<l TEIform="l" part="N">Serpentis: totaque gravem cum stirpe ruinam</l>
<l TEIform="l" part="N">Sustinet, extremae contagia debita proli.</l>
<l TEIform="l" part="N">Nam vetito indulsit, mandata augusta relinquens:</l>
<l TEIform="l" part="N">Exemplumque Dei sceleratum est Daemonis antrum.</l>
<l TEIform="l" part="N">Tunc error dubius, tunc flamma cupidinis atrae,</l>
<l TEIform="l" part="N">Pectore subsiliit: virtus submersa decorem</l>
<l TEIform="l" part="N">Exuit aetherium: regnant vitiumque nefasque:</l>
<l TEIform="l" part="N">Omne malum massa in tali letale vigebat.</l>
<l TEIform="l" part="N">Pro quantum infelix genitor mutatus ab illo,</l>
<l TEIform="l" part="N">Qui prius exuviis positis se nudus agebat?</l>
<l TEIform="l" part="N">Proinde, omnes quos impietas haec edidit orbi,</l>
<l TEIform="l" part="N">Horrifica auctoris premit ira: iugumque tyranni</l>
<l TEIform="l" part="N">Deceptoris agit miseranda peste subactos.</l>
<l TEIform="l" part="N">Tum, quos vita prius sanctos aeterna manebat,</l>
<pb id="s091" n="91" TEIform="pb"/>
<l TEIform="l" part="N">Turba sumus damnata Erebo, atque obnoxia morti.</l>
<l TEIform="l" part="N">Non tulit hanc cladem, nec fraudem passus inulte est:</l>
<l TEIform="l" part="N">Commiserans bonitas iustae quia praevalet irae.</l>
<l TEIform="l" part="N">Stat via, qua detur tantam sarcire ruinam.</l>
<l TEIform="l" part="N">Non genuit tellus, qui dona amissa reducat,</l>
<l TEIform="l" part="N">Conciliet motum ingentem, fera Tartara vincat.</l>
<l TEIform="l" part="N">Quapropter periuro homini, scelerum comitatu</l>
<l TEIform="l" part="N">Stipato, auxilium celsa spondetur ab arce.</l>
<l TEIform="l" part="N">Poscitur effigies immenso proxima Patri:</l>
<l TEIform="l" part="N">Obtutu quam prima sui substantia gignit,</l>
<l TEIform="l" part="N">Aeternam, aequalem, sacro de lumine lucem:</l>
<l TEIform="l" part="N">In qua mirandum transfusa essentia regnat.</l>
<l TEIform="l" part="N">CHRIStus hic ille potens, immota lege Sacerdos,</l>
<l TEIform="l" part="N">Suscipiens humeris sordes, <reg orig="queis" TEIform="reg">quis</reg> purus et expers:</l>
<l TEIform="l" part="N">Subiectus, patiens, placabilis hostia, Siloh.</l>
<l TEIform="l" part="N">Hoc semen miseris meliori matre renatum,</l>
<l TEIform="l" part="N">Occurritque lubens, nec ferre indigna recusat:</l>
<l TEIform="l" part="N">Corrupti generis tanto feruore misertum.</l>
<l TEIform="l" part="N">Pendet ab hoc reparanda satus, renovandaque vita:</l>
<l TEIform="l" part="N">His pedibus colubri caput est immane terendum.</l>
<l TEIform="l" part="N">Panditur exulibus laeti domus aurea regni,</l>
<l TEIform="l" part="N">Cumque hoc permissum campos intrare beatos.</l>
<l TEIform="l" part="N">Firmiter huic quoniam prima est confisa vetustas,</l>
<l TEIform="l" part="N">Gaudia luctifero lapsu sublata recepit,</l>
<l TEIform="l" part="N">Consors facta poli: accensa virtute priori.</l>
<l TEIform="l" part="N">Quotquot viva fides vinclis huic inserit arctis,</l>
<l TEIform="l" part="N">Interitum effugient, ac salva pace fruentur.</l>
<l TEIform="l" part="N">Interea densos coetus, populosque frequentes,</l>
<l TEIform="l" part="N">Prolifico natura potens eduxerat ortu:</l>
<l TEIform="l" part="N">Extuleratque simul caput Israele profectus,</l>
<pb id="s092" n="92" TEIform="pb"/>
<l TEIform="l" part="N">Omniparentis opes quaerens exercitus arui.</l>
<l TEIform="l" part="N">Quo magis aucta fuit vitiata a stirpe propago,</l>
<l TEIform="l" part="N">Hoc immundities tristem magis exseruit vim.</l>
<l TEIform="l" part="N">Usque adeo deducta fuit pro tempore pestis,</l>
<l TEIform="l" part="N">Ut nec grata fugae fuerit nec cura medelae.</l>
<l TEIform="l" part="N">Obruta spes fessa quia cum pietate iacebat,</l>
<l TEIform="l" part="N">Ne micuit scintilla quidem fulgoris amoeni.</l>
<l TEIform="l" part="N">Et quoniam infectae tam vasta superbia menti,</l>
<l TEIform="l" part="N">Quo neque debilitas, aut noxa ab origine prava,</l>
<l TEIform="l" part="N">Sentiri possent: securos impulit error,</l>
<l TEIform="l" part="N">Nil libertatem et seriem censere futuram:</l>
<l TEIform="l" part="N">Nec Salvatoris magni fiducia restat:</l>
<l TEIform="l" part="N">Salvus quisquis erat, quem proxima poena manebat,</l>
<l TEIform="l" part="N">Indoluit rector <reg orig="superûm" TEIform="reg">superum</reg>: et ductore vocato,</l>
<l TEIform="l" part="N">(Nomine servatum qui se designat ab undis,</l>
<l TEIform="l" part="N">Dum teneros auferre mares edicta iubebant)</l>
<l TEIform="l" part="N">Edocuit quae praecipiat, quae flagitet ardens.</l>
<l TEIform="l" part="N">Mons erat, aerio despectans vertice nubes,</l>
<l TEIform="l" part="N">Pasturae facilis, diverso germine Sina,</l>
<l TEIform="l" part="N">Innumero exhalans spiramina dia colore.</l>
<l TEIform="l" part="N">Sed tum terribilis, piceo tum fumidus aestu,</l>
<l TEIform="l" part="N">Flammarum iaculans glandes, liquefactaque saxa:</l>
<l TEIform="l" part="N">Turbae interdictus, reboans immane tumultu.</l>
<l TEIform="l" part="N">Nam Deus institerat, stellata vectus ab aula.</l>
<l TEIform="l" part="N">Nec mora, conscendit iuga debitus ardua Moses,</l>
<l TEIform="l" part="N">Praecludens animo monitus, et seria caeli.</l>
<l TEIform="l" part="N">Vocibus exactis, tulit inviolabile fatum,</l>
<l TEIform="l" part="N">Quod regat has terras, quod duriter obliget orbem.</l>
<l TEIform="l" part="N">Ipse tonans princeps, geminis durabile saxum</l>
<l TEIform="l" part="N">Formarat tabulis: digitoque insculpserat acri,</l>
<pb id="s093" n="93" TEIform="pb"/>
<l TEIform="l" part="N">Quae servanda forent cunctis mortalibus: ipsam</l>
<l TEIform="l" part="N">Si vitam servare velint, patriamque subire.</l>
<l TEIform="l" part="N">Hoc erat imperium caeli: infinita voluntas.</l>
<l TEIform="l" part="N">Attulit haec igitur, radianti lucidus heros</l>
<l TEIform="l" part="N">Aspectu, splendore iubar dum obduxerat ora:</l>
<l TEIform="l" part="N">Perpetuam rerum seriem, et moderamina mentis:</l>
<l TEIform="l" part="N">Quae non ulla dies dirimat, mutetue soluta.</l>
<l TEIform="l" part="N">Lex ea, iudicium, testisque, et nuntia sensus</l>
<l TEIform="l" part="N">Divini: quem conatu deperdita nullo</l>
<l TEIform="l" part="N">Assequitur ratio: sed iniqua fronte repugnat.</l>
<l TEIform="l" part="N">Firma Dei integros indicit regula cultus:</l>
<l TEIform="l" part="N">Sincereque homini praestandum suadet amorem.</l>
<l TEIform="l" part="N">Nitimur in peius contra, atque obsistimus hostes,</l>
<l TEIform="l" part="N">Vindictam proni malesuado more ciemus.</l>
<l TEIform="l" part="N">Hoc ubi sed speculum exhibuit malefacta videnti,</l>
<l TEIform="l" part="N">Ultrix saeva, reos facibus confundit Erinys:</l>
<l TEIform="l" part="N">Hinc Christi adventum sitiunt turba effera demum.</l>
<l TEIform="l" part="N">Impellit stimulus iam vestigare salutem:</l>
<l TEIform="l" part="N">Unde luem relevent, Orco quae adducit hianti.</l>
<l TEIform="l" part="N"><reg orig="Hîc" TEIform="reg">Hic</reg> tibi non Mosis donum, nec sacra litata</l>
<l TEIform="l" part="N">Profuerint: sola ista umbram gessere typumque:</l>
<l TEIform="l" part="N">Quod pro delictis nostris placidissimus agnus</l>
<l TEIform="l" part="N">Occidat, et roseum crucis hauriat ara cruorem:</l>
<l TEIform="l" part="N">Sontibus unde pater Placide mitescat acerbus.</l>
<l TEIform="l" part="N">Id tibi praestiterit, quod fecit saecula Verbum:</l>
<l TEIform="l" part="N">Scilicet haec melior magnis data victima divis.</l>
<l TEIform="l" part="N">Consilioque igitur magno, lux aurea surgit</l>
<l TEIform="l" part="N">Irradians: qua nil dederat Sol dulcius unquam,</l>
<l TEIform="l" part="N">Optatum magis, et voto feruente petitum:</l>
<l TEIform="l" part="N">Iratum graviter quae terris aethera sedat.</l>
<pb id="s094" n="94" TEIform="pb"/>
<l TEIform="l" part="N">Tum semen casta natum mulieris ab alvo,</l>
<l TEIform="l" part="N">Aeternae virtus quam fecundaverat aurae,</l>
<l TEIform="l" part="N">Prodit: et hospes humum per se colit ante creatam.</l>
<l TEIform="l" part="N">Fit Christus quod condiderat: quod non fuit unquam</l>
<l TEIform="l" part="N">Assumpsit: mansitque simul qualis fuit ante.</l>
<l TEIform="l" part="N">Verus homo, verusque Deus, iam corpore in uno</l>
<l TEIform="l" part="N">Se praebet: nec vis maiori infirmior obstat:</l>
<l TEIform="l" part="N">Utraque sancta viget, concordi glutine iuncta.</l>
<l TEIform="l" part="N">O quis consensus, quanta haec mysteria <reg orig="diuûm" TEIform="reg">diuum</reg>?</l>
<l TEIform="l" part="N">Dissimilis natura prius, se amplexa vicissim,</l>
<l TEIform="l" part="N">Iustitiae gemino patriae nunc paret in actu,</l>
<l TEIform="l" part="N">Seque velut ferro insinuat penetrabilis ignis:</l>
<l TEIform="l" part="N">Undique miscetur sine noxa: tunc eadem fit</l>
<l TEIform="l" part="N">Duplex materies: nitet insita flamma, metallumque:</l>
<l TEIform="l" part="N">Haud aliter splendor Patris sacer, undique carnem</l>
<l TEIform="l" part="N">Ingreditur circumfundens: penitusque minoris</l>
<l TEIform="l" part="N">Illustratur opus naturae, et fingitur intus.</l>
<l TEIform="l" part="N">Unus homo poenam luit, ut peccaverat unus:</l>
<l TEIform="l" part="N">Placarique Deum conformi numine fas est.</l>
<l TEIform="l" part="N">Flagitii quando nimirum et fraudis abunde est,</l>
<l TEIform="l" part="N">Delapsus servare venit pereuntia regna.</l>
<l TEIform="l" part="N">Heu rabies vesana, animos quo concutis oestro?</l>
<l TEIform="l" part="N">Ecce ruunt, quorum de caussa accesserat ultro:</l>
<l TEIform="l" part="N">Insidias tendunt, a quo sperare decebat</l>
<l TEIform="l" part="N">Praemia perpetuae sedis. sublimia caeci</l>
<l TEIform="l" part="N">Mox urbis statuunt Solymae ad praetoria vinctum.</l>
<l TEIform="l" part="N">Ore venenato certant illudere capto:</l>
<l TEIform="l" part="N">Promissum regem diris insignibus ornant.</l>
<l TEIform="l" part="N">Contextum spinis horret diadema capillis,</l>
<l TEIform="l" part="N">Et facies pugno miserum contusa tumescit.</l>
<pb id="s095" n="95" TEIform="pb"/>
<l TEIform="l" part="N">Cum pedibus palmae clavis terebrantur acutis:</l>
<l TEIform="l" part="N">Membra cruore fluunt mordaci secta flagello.</l>
<l TEIform="l" part="N">Crux onerosa humeros indigna mole fatigat:</l>
<l TEIform="l" part="N">Lingua sitim relevat permisti fellis aceto,</l>
<l TEIform="l" part="N">Et framea audaci pectus mucrone recludit.</l>
<l TEIform="l" part="N">Dumque anima adiunctos cedens demiserat artus,</l>
<l TEIform="l" part="N">Iniciunt tumulo, atque accessum milite cingunt.</l>
<l TEIform="l" part="N">Nempe hoc mundani Christo fuit imperii ius.</l>
<l TEIform="l" part="N">Namque nec has orbis leges, nec frena petebat:</l>
<l TEIform="l" part="N">Verum aliud sceptrum, maior vis, principis huius:</l>
<l TEIform="l" part="N">Quod more insano non hic sibi somnia fingant:</l>
<l TEIform="l" part="N">Sed meliore statu, quem monstrant atria caeli,</l>
<l TEIform="l" part="N">Non cessurum unquam: sed tota in saecula vastas</l>
<l TEIform="l" part="N">Aucturum vires: quem mortuus inchoat heros.</l>
<l TEIform="l" part="N">Rursus enim busto evigilat, victorque barathro</l>
<l TEIform="l" part="N">Disrupto monstri Stygii, vitae ambulat usu:</l>
<l TEIform="l" part="N">Solaturque suos, et verba novissima mandat.</l>
<l TEIform="l" part="N">Tum primum coepta est promissi gloria regni:</l>
<l TEIform="l" part="N">Atque triumphator decus hoc partitur in omnes,</l>
<l TEIform="l" part="N">Qui sua castra colunt infuso Flaminis aestu.</l>
<l TEIform="l" part="N">Dulce ministerium bona non mortalia spectat,</l>
<l TEIform="l" part="N">Legatis quod habere dedit: sed commoda profert,</l>
<l TEIform="l" part="N">Sanguine restaurata suo, partisque tropaeis.</l>
<l TEIform="l" part="N">Et veluti cavea resplendens ipse resurgit,</l>
<l TEIform="l" part="N">Sic mortale lutum in melius mors alterat atrox.</l>
<l TEIform="l" part="N">Hic igitur valuit deiectos tollere ad astra,</l>
<l TEIform="l" part="N">Et lenire graves fremitus, submergere culpas:</l>
<l TEIform="l" part="N">Diversis implens signacula prima figuris.</l>
<l TEIform="l" part="N">Hostia promeruit pacem iam sanguine sparso:</l>
<l TEIform="l" part="N">Gratia delictis longe praecellit iniquis.</l>
<pb id="s096" n="96" TEIform="pb"/>
<l TEIform="l" part="N">Iamque coheredes magno sociamur Iesu:</l>
<l TEIform="l" part="N">Pro natis reputat purgatos conditor altus,</l>
<l TEIform="l" part="N">In sua depulsos exsultans tecta referri.</l>
<l TEIform="l" part="N">Sic demum apparet verax mens diva creatrix:</l>
<l TEIform="l" part="N">Divitias animae placidae, immensumque favorem</l>
<l TEIform="l" part="N">Ostendens: salvosque humiles vox blanda profatur.</l>
<l TEIform="l" part="N">Atque haec ut sano possimus corde tueri,</l>
<l TEIform="l" part="N">Qui fons hinc scateat, quae felix vena bonorum:</l>
<l TEIform="l" part="N">Inseritur renovata sacrum in praecordia flamen:</l>
<l TEIform="l" part="N">Subsistensque Deus docet, obsessosque gubernat.</l>
<l TEIform="l" part="N">Non tamen hic Natus, Pater, aut Agitatio facta:</l>
<l TEIform="l" part="N">Simplicitatis hic est maiestas tertia: utrinque</l>
<l TEIform="l" part="N">Procedens, consolator, lucisque repertor.</l>
<l TEIform="l" part="N">Ille, ubi principium non tum integra machina sumpsit,</l>
<l TEIform="l" part="N">Nerea nigrantem super incubat, ac fovet undas,</l>
<l TEIform="l" part="N">Vitali ceu sedula avis tegit ova calore.</l>
<l TEIform="l" part="N">Cum grege legiferum pastorem, gurgite scisso</l>
<l TEIform="l" part="N">Purpurei maris eduxit: veroque Prophetas</l>
<l TEIform="l" part="N">Afflavit cantu, qui electos incolit omnes:</l>
<l TEIform="l" part="N">Descenditque olim forma sine felle columbae:</l>
<l TEIform="l" part="N">Praecursor Dominum Iordanis ut abluit alveo.</l>
<l TEIform="l" part="N">Hic iam pectoribus nostris habitacula fixit:</l>
<l TEIform="l" part="N">Erigit, accendit mentes, dat robora vitae,</l>
<l TEIform="l" part="N">Imbelles formans operatur sancta per artus.</l>
<l TEIform="l" part="N">Hinc est illa Fides, laetos pulcherrima vultus:</l>
<l TEIform="l" part="N">Quae certo assensu Messiae gesta praehendit:</l>
<l TEIform="l" part="N">Ac statuit merito ipsius manare salutem.</l>
<l TEIform="l" part="N">Terrores adimit cruciatu crebra furentes,</l>
<l TEIform="l" part="N">Tranquillum Nati inculcans pietate Tonantem.</l>
<l TEIform="l" part="N">Hac sine, producta est exstinctis gratia frustra:</l>
<pb id="s097" n="97" TEIform="pb"/>
<l TEIform="l" part="N">Nequiquam moritur data victima, humoque levatur.</l>
<l TEIform="l" part="N">Hoc nos vase decet thesauri condere pignus,</l>
<l TEIform="l" part="N">Quodcumque offertur Christi mercede paratum.</l>
<l TEIform="l" part="N">Haec placet arca polo, sacraria tanta fovere.</l>
<l TEIform="l" part="N">Ipsa redemptorem astringit sibi: lucidus auri</l>
<l TEIform="l" part="N">Ut gemmae inclusos ornatus attrahit orbis.</l>
<l TEIform="l" part="N">Hinc se visceribus mundis illa altera virtus</l>
<l TEIform="l" part="N">Iungit Amorifluo motu, superisque propinquos</l>
<l TEIform="l" part="N">Officio fingit: patienti corde benignos,</l>
<l TEIform="l" part="N">Invidiae exsortes. non ipsa inflata, procaxque,</l>
<l TEIform="l" part="N">Non sibi plus alio indulget versuta, nec ullos</l>
<l TEIform="l" part="N">Abicit a tergo spretos: non obvia bilis</l>
<l TEIform="l" part="N">Aestibus: iniustis adversa, hostisque malorum:</l>
<l TEIform="l" part="N">Indefessa ferens durum, veri inclita custos:</l>
<l TEIform="l" part="N">Nesciaque interitus, operando nescia metae:</l>
<l TEIform="l" part="N">Inque homines, ipsumque Deum perfectio summa.</l>
<l TEIform="l" part="N">Hac dempta, humano nec quisquam nomine dignus:</l>
<l TEIform="l" part="N">Sed fera proferri meruit: sive aeris acutos</l>
<l TEIform="l" part="N">Clangores statua effundens, caussae inscia et actus.</l>
<l TEIform="l" part="N">Spes cor praeterea pacatum interrita fulcit,</l>
<l TEIform="l" part="N">Operiens dotes alieno munere habendas:</l>
<l TEIform="l" part="N">Immortale bonum, quod patria donat aperta,</l>
<l TEIform="l" part="N"><reg orig="Auraîque" TEIform="reg">Auraique</reg> feracis opus largitur ab astris.</l>
<l TEIform="l" part="N">Praemiaque hoc misero in coetu non irrita captat.</l>
<l TEIform="l" part="N">Aerumnas totidem, tot perniciosa laborum</l>
<l TEIform="l" part="N">Agmina componit levius. quia firma precatur</l>
<l TEIform="l" part="N">Auxilium ducis invicti: qui assistit alumnae,</l>
<l TEIform="l" part="N">Immotamque iuvans, optata levamina praestat.</l>
<l TEIform="l" part="N">Quamlibet insanis cymba haec quassata procellis,</l>
<l TEIform="l" part="N">Marmore. iactetur dubio: fatumque minetur</l>
<pb id="s098" n="98" TEIform="pb"/>
<l TEIform="l" part="N">Extremum rabies: velis tamen ostia prendit,</l>
<l TEIform="l" part="N">Atque salutiferum celebrat servata magistrum.</l>
<l TEIform="l" part="N">Nam, quia tanta animis fiducia pendet ab illo,</l>
<l TEIform="l" part="N">Accelerat maturus opem: pretioque cruento</l>
<l TEIform="l" part="N">Liber at ereptos fracto de carcere Ditis.</l>
<l TEIform="l" part="N">Ipse Pater venia fragiles dignatur: ob huius</l>
<l TEIform="l" part="N">Iustitiam: et meritum fratris communicat omne:</l>
<l TEIform="l" part="N">Non dura abiciens <reg orig="languentûm" TEIform="reg">languentum</reg> facta Gehennae.</l>
<l TEIform="l" part="N">Denique in exemplum nobis haec praevia cessit</l>
<l TEIform="l" part="N">Integritas: simili ut lucescant corda decore,</l>
<l TEIform="l" part="N">Ductorisque legant stabili vestigia passu.</l>
<l TEIform="l" part="N">Namque opera ut Stygiae bellator destruat aulae,</l>
<l TEIform="l" part="N">Et meliore via doceat procedere iustos:</l>
<l TEIform="l" part="N">Unicus adversum luctae prorumpit in agmen.</l>
<l TEIform="l" part="N">Dumque redit victor, nos in sua castra receptos</l>
<l TEIform="l" part="N">Asseruit, iussitque sequi qua pergeret ipse.</l>
<l TEIform="l" part="N">Ergo, qua recti trames sei inclinat, eundum:</l>
<l TEIform="l" part="N">Et tabulae, denis quas monstrat norma figuris,</l>
<l TEIform="l" part="N">Figendae interius: mensque enitatur in ambas,</l>
<l TEIform="l" part="N">Ut cultu digno caelestia debita praestet.</l>
<l TEIform="l" part="N">Scripturae munus laetissima nuntia profert:</l>
<l TEIform="l" part="N">Tartarei fraudes anguis cessisse repulsas:</l>
<l TEIform="l" part="N">Qui crudeli odio grassatus, debile turbat</l>
<l TEIform="l" part="N">Hoc genus, impellens diro molimine mentes.</l>
<l TEIform="l" part="N">Subsidio miseris festinat gratia Christi,</l>
<l TEIform="l" part="N">Et flatu aspirat fortes in pectora motus:</l>
<l TEIform="l" part="N">Unde Dei mites statuit fiducia sensus:</l>
<l TEIform="l" part="N">Et niveo pietas exurgens flagrat amore,</l>
<l TEIform="l" part="N">Instigatque animos resides assuescere iusto.</l>
<l TEIform="l" part="N">Non ingrata Patri namque obsequiosa voluntas,</l>
<pb id="s099" n="99" TEIform="pb"/>
<l TEIform="l" part="N">Grandia quae affectat carnis sub mole labanti,</l>
<l TEIform="l" part="N">Et quantum potis est, recti data iura facessit.</l>
<l TEIform="l" part="N">Conciliator enim perfecta haec reddidit ante:</l>
<l TEIform="l" part="N">Et cultus perfert ad caelica templa reorum</l>
<l TEIform="l" part="N">Acceptos: quoniam simul acceptissimus ipse est.</l>
<l TEIform="l" part="N">Hinc ab humo bonitatis odor prorumpit in altum,</l>
<l TEIform="l" part="N">Et sacra <reg orig="caelicolûm" TEIform="reg">caelicolum</reg> rutilant accensa per ignes.</l>
<l TEIform="l" part="N">Spargitur inferius suavis fragrantia famae:</l>
<l TEIform="l" part="N">Quae laudes resonat superas, et adauget honores,</l>
<l TEIform="l" part="N">Doctrina, exemplisque alios invitat honestis.</l>
<l TEIform="l" part="N">Iccirco sincera fides consistere nescit:</l>
<l TEIform="l" part="N">Sordibus assuetis animus cum se inquinat audax,</l>
<l TEIform="l" part="N">Indulgens morbo semper peiora gerendi:</l>
<l TEIform="l" part="N">Neu fugere eventus tristes, horrendaque fata,</l>
<l TEIform="l" part="N">Quae tergo impendent, venturaque damna minantur,</l>
<l TEIform="l" part="N">Aut iam praecipites miserandis casibus urgent.</l>
<l TEIform="l" part="N">At contra pulchrae piet ati praemia restant,</l>
<l TEIform="l" part="N">Centenis vicibus geminum pensanda per aevum.</l>
<l TEIform="l" part="N">Et simulacra boni tenui spectata nitore,</l>
<l TEIform="l" part="N">Desuper ingenti pretio exornata relucent.</l>
<l TEIform="l" part="N">Nonne Sareptanae subeunt monumenta figurae?</l>
<l TEIform="l" part="N">Dum vidua extremae cum caro proxima morti</l>
<l TEIform="l" part="N">Filiolo, iussis fungentem pascit Eliam?</l>
<l TEIform="l" part="N">Illa quidem peritura famis rabie, exiguum far,</l>
<l TEIform="l" part="N">Palladis et laticem sermoni credula promit:</l>
<l TEIform="l" part="N">Dum promit, crevisse videt, quae auferre timebat:</l>
<l TEIform="l" part="N">Tota domus, vates, natus, bene fidaque mater</l>
<l TEIform="l" part="N">Servantur. non fracta Ceres, non humor olivi</l>
<l TEIform="l" part="N">Deficit: hospitio tectum hoc Ecclesia legit,</l>
<l TEIform="l" part="N">Unde voluntatem superam vicinia discat.</l>
<pb id="s100" n="100" TEIform="pb"/>
<l TEIform="l" part="N">Insuper ipsam animam, quam Parca abduxerat aegro,</l>
<l TEIform="l" part="N">Divino doctore puer per membra recepit.</l>
<l TEIform="l" part="N">Diditur hoc late factum: praeconia surgunt:</l>
<l TEIform="l" part="N">Et faciens miranda Deus cognoscitur inde:</l>
<l TEIform="l" part="N">Turbaque sei iustos ad cultus plurima vertit.</l>
<l TEIform="l" part="N">His benefacta hominum compensant numina donis.</l>
<l TEIform="l" part="N">Quare agite ad Christum mentes attollite laeti:</l>
<l TEIform="l" part="N">Mitis enim lustrare docet sua signa magister,</l>
<l TEIform="l" part="N">Vivendi instituens expertem crimine normam.</l>
<l TEIform="l" part="N">Nempe hic Pontificis supremi Sacra peregit,</l>
<l TEIform="l" part="N">Dona ferens proprio rorantia sanguine ad aram.</l>
<l TEIform="l" part="N">Hic sacer ille Dei generisque rei mediator,</l>
<l TEIform="l" part="N">A dextris solio residet, lenitque parentem,</l>
<l TEIform="l" part="N">Pro nobis interpellans, non immemor unquam.</l>
<l TEIform="l" part="N">Nec dubium, quicquid sub nomine poscimus isto,</l>
<l TEIform="l" part="N">Sponte sua offerri, nec caelum obsistere votis.</l>
<l TEIform="l" part="N">Tantus amor, cum pura fides prece pulsat Olympum.</l>
<l TEIform="l" part="N">Quando animis igitur stimulus crudeliter urget</l>
<l TEIform="l" part="N">Flagitium, miseris invito e pectore lapsum:</l>
<l TEIform="l" part="N">Huc statuenda fuga est: hoc pressi cordis asylon</l>
<l TEIform="l" part="N">Auxilio levat, et fessis dat habere quietem.</l>
<l TEIform="l" part="N">Namque ideo humanos inductus nascitur artus:</l>
<l TEIform="l" part="N">Ut carnem, nigri quam fraus turpaverat hostis,</l>
<l TEIform="l" part="N">In sua regna trahens, purgatam sorde maligna,</l>
<l TEIform="l" part="N">Restituat salvam, caeli plaudentis in arces:</l>
<l TEIform="l" part="N">Morte sua reddens, aeterna quod abstulerat mors.</l>
<l TEIform="l" part="N">Haec est nimirum maiestas inclita Christi:</l>
<l TEIform="l" part="N">Cuius in adventum tam suspiramus ovantes:</l>
<l TEIform="l" part="N">Ut sibi fidentes promissa in gaudia ducat.</l>
<l TEIform="l" part="N">Nam decreta polo simul ac processerit hora,</l>
<pb id="s101" n="101" TEIform="pb"/>
<l TEIform="l" part="N"><reg orig="Caelicolûm" TEIform="reg">Caelicolum</reg> stipante manu prodibit in auras:</l>
<l TEIform="l" part="N">Et tuba sopitos ima tellure ciebit.</l>
<l TEIform="l" part="N">Ante thronum pariter stabunt iustique malique:</l>
<l TEIform="l" part="N">Vulneraque ostentans, haec fundet ab ore redemptor.</l>
<l TEIform="l" part="N">Eia agite exhaustos post tot mea turba labores,</l>
<l TEIform="l" part="N">Postque tot aerumnas mundi, Satanaeque furores,</l>
<l TEIform="l" part="N">Eia agite electi iam praemia sumite digna,</l>
<l TEIform="l" part="N">Praemia tot fidei virtutibus exspectata.</l>
<l TEIform="l" part="N">Iam tandem liceat nostro considere regno,</l>
<l TEIform="l" part="N">Alloquioque Dei sine labe et fine potiri,</l>
<l TEIform="l" part="N">Omne tenere bonum, gignit quod flammeus aether.</l>
<l TEIform="l" part="N">Mox aciem flectens turbae de parte sinistra:</l>
<l TEIform="l" part="N">Maius ubi vultu maerenti confluet agmen.</l>
<l TEIform="l" part="N">Ite igitur, quo vestra vocant opera, ite profani:</l>
<l TEIform="l" part="N">His sua parta salus: vos tanta absistite sede:</l>
<l TEIform="l" part="N">Ite sub aeternos ignes malefida propago.</l>
<l TEIform="l" part="N">Cum duce Tartareas infra regnate per umbras:</l>
<l TEIform="l" part="N">Illic perpetuas scelerati exsolvite poenas,</l>
<l TEIform="l" part="N">Immortale malum, detestandos cruciatus.</l>
<l TEIform="l" part="N">Quoduis inferni monstrum desaeviat in vos:</l>
<l TEIform="l" part="N">Monstrum horrendum, atrox, rabidum, crudele, tremendum:</l>
<l TEIform="l" part="N">Sic miseros agitent: ut si Plutona movere</l>
<l TEIform="l" part="N">Quid queat, heu casus miserari possit acerbos.</l>
<l TEIform="l" part="N">Cum Satana iniustis haec vita aeterna parata est.</l>
<l TEIform="l" part="N">Et sic finis erit: prostratis victor Iesus</l>
<l TEIform="l" part="N">Hostibus, immenso tradet cum iura parenti,</l>
<l TEIform="l" part="N">Aeterno aeternos producens ordine soles.</l>
<l TEIform="l" part="N">Haec ut certa animis per humum innotescere possint:</l>
<l TEIform="l" part="N">Nec fructum rapiant tantarum oblivia rerum:</l>
<l TEIform="l" part="N">Spiritu ab aeterno sacrata volumina luci</l>
<pb id="s102" n="102" TEIform="pb"/>
<l TEIform="l" part="N">Tradita sunt, homini quae munera tanta reservant:</l>
<l TEIform="l" part="N">Et doctrina sacri iam spargitur undique verbi,</l>
<l TEIform="l" part="N">A quo notitiam visu exhaurimus aperto.</l>
<l TEIform="l" part="N">Qualis materna fetus circumdatur alvo,</l>
<l TEIform="l" part="N">Nutrimenta trahens membris vitaeque parandis:</l>
<l TEIform="l" part="N">Donec felici maturus soluitur ortu,</l>
<l TEIform="l" part="N">Luminaque aurati spectat blandissima Solis.</l>
<l TEIform="l" part="N">Sic circumseptos genitrix Ecclesia, verbi</l>
<l TEIform="l" part="N">Cognitione Dei nutrit, cur atque fidelis:</l>
<l TEIform="l" part="N">Donec <unclear reason="print faded" TEIform="unclear">aeternam</unclear> lucem nos grata vocarint</l>
<l TEIform="l" part="N">Tempora: ubi vita continget mollius uti,</l>
<l TEIform="l" part="N">Et divos caeli cum magno auctore tueri.</l>
<l TEIform="l" part="N">Id quoque testantur variis mysteria formis,</l>
<l TEIform="l" part="N">Doctrinae certos verae obsignantia sensus.</l>
<l TEIform="l" part="N">Iamdudum resides animos oblivia tetra</l>
<l TEIform="l" part="N">Christe tui meriti coepissent: rore sacerdos</l>
<l TEIform="l" part="N">Divino ablueret ni corpora nostra, parentis</l>
<l TEIform="l" part="N">Heu primi lapsu foede turpata maligno.</l>
<l TEIform="l" part="N">Aut ni farre pio, Lenaei et muneris usu,</l>
<l TEIform="l" part="N">Carne tua et fuso frueremur sanguine Christe,</l>
<l TEIform="l" part="N">Cuncta per indignam memorantes saecula mortem.</l>
<l TEIform="l" part="N">Haec posuisse sibi fundamina firma necesse est,</l>
<l TEIform="l" part="N">Qui petit astrigeras invictis passibus arces:</l>
<l TEIform="l" part="N">Haec via sola animas caeli in penetralia ducit.</l>
</lg>
<pb id="s103" n="103" TEIform="pb"/>
</div2>
<div2 id="CoPL.01.09" n="9" type="poem" org="uniform" sample="complete" TEIform="div2" part="N">
<head>IMPERIORUM ET ECCLESIAE CUM DUPLICI SOLIS MOTU COLLATIO.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">QUi lumen nitidi carpis spirabile caeli,</l>
<l TEIform="l" part="N">Vitalesque hauris auras: genus ante ferarum</l>
<l TEIform="l" part="N">Cui datur erectos vultus attollere Olympo:</l>
<l TEIform="l" part="N">Auctorisque Dei sedem spectare supernam.</l>
<l TEIform="l" part="N">Quae tibi mens? quando illustri ratione per axem</l>
<l TEIform="l" part="N">Providus ingrederis stellis ardentibus aptum?</l>
<l TEIform="l" part="N">Aspice, praecipiti ruit ingens machina lapsu,</l>
<l TEIform="l" part="N">Sidera tot vulgo pascens convexa, tot orbes.</l>
<l TEIform="l" part="N">Fertur in abruptum, qua lucida se exerit Eos,</l>
<l TEIform="l" part="N">Igneaque Hesperio deducit semita ponto.</l>
<l TEIform="l" part="N">Iamque faces cunctas, certa statione revinctas,</l>
<l TEIform="l" part="N">Et cursu ambiguo palantes aethere summo,</l>
<l TEIform="l" part="N">Torquet, agens secum rapida vertigine circum.</l>
<l TEIform="l" part="N">Longa ruit subitum veluti per inania telum,</l>
<l TEIform="l" part="N">Quod valido torsit cornu immedicabile Parthus.</l>
<l TEIform="l" part="N">Fit fragor, insultant fremitus, striduntque tumultu</l>
<l TEIform="l" part="N">Omnia terribili: dicas ruere atria caeli:</l>
<l TEIform="l" part="N">Et ruerent, nisi maiestas divina futuros</l>
<l TEIform="l" part="N">(Hoc metuens) casus fundasset origine tanta.</l>
<l TEIform="l" part="N">Verum ne species cunctis foret unica rebus,</l>
<l TEIform="l" part="N">Omniaque aeternum motu ferrentur eodem:</l>
<l TEIform="l" part="N">Ne fixus proprio semper sub limine Phoebus,</l>
<l TEIform="l" part="N">Partem aliquam infenso penitus deperderet aestu:</l>
<l TEIform="l" part="N">Adversique soli plaga, frigore pressa nivali,</l>
<l TEIform="l" part="N">Nec fruges homini, pecori nec pascua ferret:</l>
<pb id="s104" n="104" TEIform="pb"/>
<l TEIform="l" part="N">Addidit omnipotens alios sator ordine cursus,</l>
<l TEIform="l" part="N">Unde vices melior varias natur a teneret.</l>
<l TEIform="l" part="N">Emicat effulgens nimbo Sol arduus aureo:</l>
<l TEIform="l" part="N">Qualis, ubi virides per Cynthi Delia saltus</l>
<l TEIform="l" part="N">Virgineo comitata choro venit, armaque gestat,</l>
<l TEIform="l" part="N">Et nitido vultu late supereminet omnes.</l>
<l TEIform="l" part="N">Ille diem infundit terrae, tenebrasque nigrantes</l>
<l TEIform="l" part="N">Pallentes Erebi pedibus contundit ad umbras.</l>
<l TEIform="l" part="N">Hinc atque hinc socii stipantes agmina iungunt,</l>
<l TEIform="l" part="N">Et ducis agglomerant lateri. Mars fervidus una,</l>
<l TEIform="l" part="N">Idaliaeque volat Veneri gratissimus ignis:</l>
<l TEIform="l" part="N">Flammaque Mercurii communis, et humida Luna,</l>
<l TEIform="l" part="N">Lampade fraterna coalescere cornua gaudens.</l>
<l TEIform="l" part="N">Altius ingreditur processu Iuppiter udo,</l>
<l TEIform="l" part="N">Et calido pede versat iter: tum falce recurua,</l>
<l TEIform="l" part="N">Frigidus incedit genitor, non passibus aequis.</l>
<l TEIform="l" part="N">Omnibus idem amor, et placidae concordia mentis.</l>
<l TEIform="l" part="N">Leniter adverso mites certamine tendunt:</l>
<l TEIform="l" part="N">Tempora qua referens Vesper nocturna, rubentes</l>
<l TEIform="l" part="N">Cursum Memnoneae signat genetricis ad oras.</l>
<l TEIform="l" part="N">Annixi torquent gressus, gyroque, resistunt</l>
<l TEIform="l" part="N">Stridenti aeriae molis: durumque furorem</l>
<l TEIform="l" part="N">Immanesque levant iras revolubilis alti.</l>
<l TEIform="l" part="N">Hinc dubio veniunt gratae discrimine luces,</l>
<l TEIform="l" part="N">Et noctis tepidae somni: mensesque pudica</l>
<l TEIform="l" part="N">Quos thalami custos sobolis numerabit ad ortum:</l>
<l TEIform="l" part="N">Quos ipsi agricolae, glebas cum vertere aratro</l>
<l TEIform="l" part="N">Conveniat: cum fructiferis sua semina campis</l>
<l TEIform="l" part="N">Sint credenda: dehinc flavis inducere aristis</l>
<l TEIform="l" part="N">Messorem quando felici Astraea vigore</l>
<pb id="s105" n="105" TEIform="pb"/>
<l TEIform="l" part="N">Nuntiet: extremo fugiens quae limine agrestum</l>
<l TEIform="l" part="N">Cessit, iustitiae cernens pia signa per illos.</l>
<l TEIform="l" part="N">Hinc ver purpureum: Zephyri hinc spiramine laeto</l>
<l TEIform="l" part="N">Laxant arva sinus: pictorum germina florum</l>
<l TEIform="l" part="N">Exsurgunt, speciesque creat vapor humidus omnes.</l>
<l TEIform="l" part="N">Spicea sic aestas Cerealia munera profert:</l>
<l TEIform="l" part="N">Et granum, quod humi exstinctum iam putre Latebat,</l>
<l TEIform="l" part="N">Erigit in blandos iucundo foenore soles,</l>
<l TEIform="l" part="N">Maturoque coquit sitientes lumine messes.</l>
<l TEIform="l" part="N">Succedit gravidus donis Autumnus, et umbra</l>
<l TEIform="l" part="N">Pampinea innexus frontem, laetissima ducit</l>
<l TEIform="l" part="N">Praemia, opes <reg orig="diuûm" TEIform="reg">diuum</reg> dono tellure creatas.</l>
<l TEIform="l" part="N">Rustica praeduro manuum tunc turba labore</l>
<l TEIform="l" part="N">Dulce inter nectar potitur, curasque resoluit.</l>
<l TEIform="l" part="N">Post, glacialis hiems totum populatur honorem:</l>
<l TEIform="l" part="N">Deicit illa nives, nec non cava flumina nectit,</l>
<l TEIform="l" part="N">Ante focos homines, pecudes ad stramina cogit.</l>
<l TEIform="l" part="N">Dira quidem aspectu: sed non minus utilis aruis.</l>
<l TEIform="l" part="N">Candida nam vicibus requiescunt aequora gratis:</l>
<l TEIform="l" part="N">Et sopita foris tepidus per viscera viva</l>
<l TEIform="l" part="N">Spiritus intus alit, solitumque instaurat ad usum.</l>
<l TEIform="l" part="N">Ni faciat, tenui nec cespes prodeat herba.</l>
<l TEIform="l" part="N">Hinc gelido Capri sub sidere Cynthius imo</l>
<l TEIform="l" part="N">Tramite dilapsus, propius vestigia vertit:</l>
<l TEIform="l" part="N">Atque idem vicina terens sub limine Cancri,</l>
<l TEIform="l" part="N">Quadrupedes nostro reflectit vertice anhelos.</l>
<l TEIform="l" part="N">Hinc Aries ac Libra pares noctisque dieique</l>
<l TEIform="l" part="N">Euoluunt geminis caeli sub partibus horas.</l>
<l TEIform="l" part="N">Denique tot placidus Solis, comitumque suorum</l>
<l TEIform="l" part="N">Commoda progenerat motus: clarescat ut inde</l>
<pb id="s106" n="106" TEIform="pb"/>
<l TEIform="l" part="N">Artificis miranda manus, divina potestas.</l>
<l TEIform="l" part="N">At non haec leviter sunt ordine condita nudo.</l>
<l TEIform="l" part="N">Aut ita casus agit simplex: latet altior istis,</l>
<l TEIform="l" part="N">Non indigna oculis pulchrae rationis, imago.</l>
<l TEIform="l" part="N">Gens hominum bifido sese discrimine scindit:</l>
<l TEIform="l" part="N">Imperium duplex, mundi duo sceptra per oras:</l>
<l TEIform="l" part="N">Dispar praeterea species, atque usus utrisque.</l>
<l TEIform="l" part="N">Quippe ita digessit summo pater altus ab aevo.</l>
<l TEIform="l" part="N">Ardua pars prima est, condensoque agmine fertur:</l>
<l TEIform="l" part="N">Inclusi reges, ac tota potentia terrae:</l>
<l TEIform="l" part="N">Magnanimi heroes, factis praeclara gerendis</l>
<l TEIform="l" part="N">Nobilitas, ditumque cohors, ac copia vulgi.</l>
<l TEIform="l" part="N">Hi sine more, sua pro libertate seruntur:</l>
<l TEIform="l" part="N">Cuncta trahunt, retrahuntque simul: furor omnia versat</l>
<l TEIform="l" part="N">Improbus: exsistunt immanes saepe tumultus:</l>
<l TEIform="l" part="N">Exitium saevasque minantur fata ruinas.</l>
<l TEIform="l" part="N">Vergere ad interitum, casus invadere credas</l>
<l TEIform="l" part="N">Vitari quos posse neges, melioraque ferri.</l>
<l TEIform="l" part="N">Spes cadit, inque dies feruens desaevit Erinys.</l>
<l TEIform="l" part="N">Tot caecis subeunt infausta pericula turbis,</l>
<l TEIform="l" part="N">Quot mare sollicitant Borea insurgente procellae.</l>
<l TEIform="l" part="N">At contra placido pulchrum conamine fertur,</l>
<l TEIform="l" part="N">Aurea gens, divis propior, gens digna favore,</l>
<l TEIform="l" part="N">Orta polo, despecta solo, contraria primis:</l>
<l TEIform="l" part="N">Undique per terras humili dispersa caterua:</l>
<l TEIform="l" part="N">Quam pietas, et rectus amor devinxit in unum.</l>
<l TEIform="l" part="N">Obvia consiliis regni se opponit iniquis,</l>
<l TEIform="l" part="N">Effera coepta regit, iustas moderatur habenas:</l>
<l TEIform="l" part="N">Quod grave, quod durum, divina mitigat arte:</l>
<l TEIform="l" part="N">Euentu placido casus quoscumque serenat.</l>
<pb id="s107" n="107" TEIform="pb"/>
<l TEIform="l" part="N">Hac sine, fatalis nequeat subsistere mundus:</l>
<l TEIform="l" part="N">Haec, columen, rerum e fundo fastigia servat.</l>
<l TEIform="l" part="N">Inde oritur certo insistens Spes caelica vultu,</l>
<l TEIform="l" part="N">Sacra Fides, firmisque ligans Dilectio vinclis.</l>
<l TEIform="l" part="N">Addunt se dulces socias, pariterque feruntur,</l>
<l TEIform="l" part="N">Iustitia, amplectens pulchris bona plurima membris.</l>
<l TEIform="l" part="N">Omniaque argutis spectans Prudentia ocellis:</l>
<l TEIform="l" part="N">Nec non, quae varios animorum temperat actus:</l>
<l TEIform="l" part="N">Fortiter invictas subigit quae in tristia mentes.</l>
<l TEIform="l" part="N">Tum vires iungunt solidas: rapidisque resistunt</l>
<l TEIform="l" part="N">Vorticibus populi effreni. Dumque optimus hac stat</l>
<l TEIform="l" part="N">Rex rerum, exiguis numero victoria parta est.</l>
<l TEIform="l" part="N">Sic, ubi laudati durum genus Israelis,</l>
<l TEIform="l" part="N">Aegypti longa pressum ditione gemebat:</l>
<l TEIform="l" part="N">Iamque Dei monita impulerant exire, locosque</l>
<l TEIform="l" part="N">Explorare novos, fragrantem nectare terram,</l>
<l TEIform="l" part="N">Aerei mellis dono lactisque fluentem:</l>
<l TEIform="l" part="N">Ibant, promissis fastidia tanta levantes,</l>
<l TEIform="l" part="N">Ignari <reg orig="superûm" TEIform="reg">superum</reg>, iussisque incredula turba.</l>
<l TEIform="l" part="N">Saepius horribiles insurrexere tumultus.</l>
<l TEIform="l" part="N">Seditio stimulos vulgo malesuada rebelli</l>
<l TEIform="l" part="N">Iniciens, cladem miseram ac damna aspera movit.</l>
<l TEIform="l" part="N">At sacer occurrens Moses, et fidus Aaron,</l>
<l TEIform="l" part="N">Insignes pietate ambo, meritisque valentes,</l>
<l TEIform="l" part="N">Auxilium fatis dextrum statuere sinistris.</l>
<l TEIform="l" part="N">Apparet species melior, felicius omen:</l>
<l TEIform="l" part="N">Tranquillis adversa modis sub tuta residunt:</l>
<l TEIform="l" part="N">Commistus Furiis placide compescitur ardor.</l>
<l TEIform="l" part="N">Sic eadem nostri postquam fors temporis aevo</l>
<l TEIform="l" part="N">Turbida proterret: feruens furit undique mundus:</l>
<pb id="s108" n="108" TEIform="pb"/>
<l TEIform="l" part="N">Pectora tabifico morsu pavor anxia pressat:</l>
<l TEIform="l" part="N">Ipsa tamen dextra miserans accurrit amica,</l>
<l TEIform="l" part="N">Insani generis caecos Ecclesia lapsus</l>
<l TEIform="l" part="N">Conciliat, portuque infert laetata secundo.</l>
<l TEIform="l" part="N">Discite mirandas naturae agnoscere formas.</l>
<l TEIform="l" part="N">Nil equidem per humum, summo sine numine factum</l>
<l TEIform="l" part="N">Tergemini genitoris: eum celebrare perenni</l>
<l TEIform="l" part="N">Laude decet, votis sanctum Paeana canentes.</l>
</lg>
</div2>
<div2 id="CoPL.01.10" n="10" type="poem" org="uniform" sample="complete" TEIform="div2" part="N">
<head>CARMEN DICTUM CUM IAM AUCTORITATE CAESARIS FERDINANDI PRIMI CREARETUR POETA LAUREATUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">NAscere festa dies, laeto iam nascere caelo.</l>
<l TEIform="l" part="N">Auratas suffuse genas splendore rubenti</l>
<l TEIform="l" part="N">Matura placidos ad gaudia Lucifer ortus.</l>
<l TEIform="l" part="N">Hanc mihi, cum primum dilectae matris ab alvo</l>
<l TEIform="l" part="N">Auras hausissem vitales, aequus Apollo,</l>
<l TEIform="l" part="N">Et Musae comites lucem statuere sacratam:</l>
<l TEIform="l" part="N">Aera mulcentes blandum vario concentu.</l>
<l TEIform="l" part="N">Hanc ego, sive agerem Getico deprensus ab hoste,</l>
<l TEIform="l" part="N">Semper honoratam sollenni munere haberem.</l>
<l TEIform="l" part="N">Ecce triumphales iam me sacra praemia lauri</l>
<l TEIform="l" part="N">Obvelant, serpuntque comas et tempora circum:</l>
<l TEIform="l" part="N">Lauri victorum decus, atque insignia vatum.</l>
<l TEIform="l" part="N">Conspicis illustrem nostra quam fronte coronam,</l>
<l TEIform="l" part="N">Gymnasio huic, genitus Friderico Caesare Caesar</l>
<l TEIform="l" part="N">Munus habere dedit, ter Maximus Aemilianus:</l>
<pb id="s109" n="109" TEIform="pb"/>
<l TEIform="l" part="N">Atque hac instituit dignos ornare Poetas.</l>
<l TEIform="l" part="N">Intermissa diu sed cum sine honore iaceret,</l>
<l TEIform="l" part="N">Fernandus numen terrarum, et regius heros,</l>
<l TEIform="l" part="N">Restituere suos hanc Maxmilianus ad usus:</l>
<l TEIform="l" part="N">Iamque caput nostrum tanto dignantur honore.</l>
<l TEIform="l" part="N">Salvete o priscos imitati utrique parentes:</l>
<l TEIform="l" part="N">Vestra potens virtus aeterna laude feretur:</l>
<l TEIform="l" part="N">Hanc imitabuntur gens orta nepote nepotum.</l>
<l TEIform="l" part="N">Imperium felix trifidus mirabitur orbis:</l>
<l TEIform="l" part="N">Et nomen tota dignum prae stirpe Quiritum,</l>
<l TEIform="l" part="N">Perpetuum nomen merito Fernande tenebis.</l>
<l TEIform="l" part="N">At quae digna tuis referam praeconia factis?</l>
<l TEIform="l" part="N">Dum reficis pressas Maxaemiliane Camenas:</l>
<l TEIform="l" part="N">Collapsamque pio consensu restituis rem.</l>
<l TEIform="l" part="N">Qualis vir Macedo divinum amplexus Homerum est.</l>
<l TEIform="l" part="N">Nocte fovens pictis pernota poemata stratis,</l>
<l TEIform="l" part="N">Deliciasque, ducemque, suum solamen in armis:</l>
<l TEIform="l" part="N">Talis et ipse sacras clementer respicis artes:</l>
<l TEIform="l" part="N">Totque inter regni curas, ea maxima surgit,</l>
<l TEIform="l" part="N">Instaurare decus Phoebo, Nymphisque novenis.</l>
<l TEIform="l" part="N">En erit, ut liceat tua dicere facta Poetis:</l>
<l TEIform="l" part="N">Herculeis postquam Threisso viribus hosti</l>
<l TEIform="l" part="N">Congressus, referes patriae victricia signa:</l>
<l TEIform="l" part="N">Atque canem Scythicum lacerum crudeliter ora,</l>
<l TEIform="l" part="N">Distortumque manus post terga, ad flebile duces</l>
<l TEIform="l" part="N">Supplicum: Christi gratabitur undique coetus:</l>
<l TEIform="l" part="N">Et Divi superas resonabunt laudibus auras.</l>
<l TEIform="l" part="N">Surge age, surge, dolor iustas nunc armet in iras:</l>
<l TEIform="l" part="N">Certatim se se quisque exhortantur in arma,</l>
<l TEIform="l" part="N">Fidentes animo forti, atque in utrumque parati:</l>
<pb id="s110" n="110" TEIform="pb"/>
<l TEIform="l" part="N">Aut posuisse animam, pulchraeque occumbere morti:</l>
<l TEIform="l" part="N">Aut turpem infando exitio propellere pestem.</l>
<l TEIform="l" part="N">Fata viam invenient, aderitque vocata Dei vis.</l>
<l TEIform="l" part="N">Audenti fortuna manus tibi porriget aequas:</l>
<l TEIform="l" part="N">Proque focis, Christoque tuo nunc proelia surgant.</l>
<l TEIform="l" part="N">Proelia nunc surgant, arma armis congrediantur,</l>
<l TEIform="l" part="N">Increpitent frameae frameis, rigidi ensibus enses:</l>
<l TEIform="l" part="N">Proiciant tormenta globos fulgore furentes:</l>
<l TEIform="l" part="N">Scuta virique cadant: volitent liquido aere tela</l>
<l TEIform="l" part="N">Grandinis in faciem: gemat horrida quadrupedantum</l>
<l TEIform="l" part="N">Puluere tecta acies: sint vulnera dira, necesque,</l>
<l TEIform="l" part="N">Impetus atque fremor: reboent immane fragores:</l>
<l TEIform="l" part="N">Aerea terribili raucedine cornua clangant:</l>
<l TEIform="l" part="N">Mors sola ante oculos: melior sors ista reposcit.</l>
<l TEIform="l" part="N">Vincat amor patriae, pietas, laudumque cupido.</l>
<l TEIform="l" part="N">Exorere ô tandem miseris tot manibus ultor:</l>
<l TEIform="l" part="N">Qui Mahometigenam terraque marique latronem,</l>
<l TEIform="l" part="N">Vi vel fraude potens, noctuque dieque sequaris.</l>
<l TEIform="l" part="N">Has petit exequias varia gens obruta strage.</l>
<l TEIform="l" part="N">Ipse ultra Tanaim patriis eiectus ab oris,</l>
<l TEIform="l" part="N">Funera tot videat numquam sperata suorum:</l>
<l TEIform="l" part="N">Teque decem nimium horrendum experiatur in armis.</l>
<l TEIform="l" part="N">Graecia Tyndaridis si per duo lustra puellae</l>
<l TEIform="l" part="N">Raptorem bello petiit, delevit et urbem:</l>
<l TEIform="l" part="N">Quid prohibet pro mille animis, quas improbus una</l>
<l TEIform="l" part="N">Luce trahens, dirum excruciat, captasue trucidat,</l>
<l TEIform="l" part="N">Lustra duo, seu dena magis consumere bello?</l>
<l TEIform="l" part="N">Et rabiem indomitam tanti compescere monstri?</l>
<l TEIform="l" part="N">Nimirum haec ea sunt Danielis visa Prophetae:</l>
<l TEIform="l" part="N">Belua bis denis dum cornibus horrida prodit:</l>
<pb id="s111" n="111" TEIform="pb"/>
<l TEIform="l" part="N">In qua, se facies aperit sub fronte nefanda,</l>
<l TEIform="l" part="N">Caelitibus certans, blasphemaque iurgia fundens.</l>
<l TEIform="l" part="N">Scilicet hic Christum blasphema voce lacessit:</l>
<l TEIform="l" part="N">In superos, hominesque furit turpissima Erinys.</l>
<l TEIform="l" part="N">Corruat ergo tuis manibus, gemituque cruentam</l>
<l TEIform="l" part="N">Sternat humum, nec sit tanti plus caussa doloris.</l>
<l TEIform="l" part="N">Iam Dravum, Savumque undanti sanguine cerno</l>
<l TEIform="l" part="N">Spumantem, et nostros sua iubila tollere caelo,</l>
<l TEIform="l" part="N">Propugnatori praeconia laeta ferentes:</l>
<l TEIform="l" part="N">Iam cecidisse hostes: Germanis gentibus unam</l>
<l TEIform="l" part="N">Europam etque Asiam fieri Libyamque calentem.</l>
<l TEIform="l" part="N">Ismeni, Alphei latices, et pabula Graia</l>
<l TEIform="l" part="N">Teutonicus gustat sonipes: via tuta per urbes</l>
<l TEIform="l" part="N">Infensas: scandunt vates helicona virentem,</l>
<l TEIform="l" part="N">Et iuga Parnassi: potant Aganippidas undas:</l>
<l TEIform="l" part="N">Singula mirantur, gaudentque in imagine rerum,</l>
<l TEIform="l" part="N">Quas vatum prius e scriptis hausere legentes.</l>
<l TEIform="l" part="N">Carmina sola tuae laudes, tuaque inclita virtus:</l>
<l TEIform="l" part="N">Qua tantis meritum officiis, de sede paterna,</l>
<l TEIform="l" part="N">Extollent, astrisque <reg orig="deûm" TEIform="reg">deum</reg> sublimibus addent.</l>
<l TEIform="l" part="N">Tu vero surgens florentibus integer annis</l>
<l TEIform="l" part="N">Carole, <reg orig="magnanimûm" TEIform="reg">magnanimum</reg> heroum decus, etque parentis</l>
<l TEIform="l" part="N">Optima spes: dulcis doctrinae munera grata</l>
<l TEIform="l" part="N">Qui tantos feruore foves: et mitia castra</l>
<l TEIform="l" part="N">Palladis ingressus, te exerces aequore aperto:</l>
<l TEIform="l" part="N">Perge viam, nec cede malis, audentior ito,</l>
<l TEIform="l" part="N">Ac iuga virtutum victrici mente capesse.</l>
<l TEIform="l" part="N">Viribus huc totis, vasto huc molimine tende:</l>
<l TEIform="l" part="N">Quod grave nunc opus est, erit exoptata voluptas.</l>
<l TEIform="l" part="N">Nescio quid de te laeti praesagia nostris</l>
<pb id="s112" n="112" TEIform="pb"/>
<l TEIform="l" part="N">Offundant animis. velut auguror, ille futurus</l>
<l TEIform="l" part="N">Carolus es, magni rector iustissimus orbis:</l>
<l TEIform="l" part="N">Imperium fratri sero qui debilis aevo</l>
<l TEIform="l" part="N">Tradidit, et rerum iam sponte reliquit habenas:</l>
<l TEIform="l" part="N">Post tantum nomen partum praestantibus ausis.</l>
<l TEIform="l" part="N">Haec super imposita nobis Daphneide lauro,</l>
<l TEIform="l" part="N">Sit cecinisse satis: vos ô vos robora menti</l>
<l TEIform="l" part="N">Sufficite Aonides: quibus olim carmine docto</l>
<l TEIform="l" part="N">Exsurgam, liceatque <reg orig="virûm" TEIform="reg">virum</reg> volitare per ora,</l>
<l TEIform="l" part="N">Hoc tanto in numero tamen haud extrema terenti.</l>
<l TEIform="l" part="N">At vos heroes, dictis qui advertitis aures:</l>
<l TEIform="l" part="N">Princeps Palladii imperii celeberrime Edere,</l>
<l TEIform="l" part="N">Vosque alii quos ornat honor virtutibus amplis:</l>
<l TEIform="l" part="N">Accipite haec animis iuvenilia dicta serenis,</l>
<l TEIform="l" part="N">Surgentemque novo afflatu defendite vatem.</l>
<l TEIform="l" part="N">At qui Mome lates, carpendi percitus oestro,</l>
<l TEIform="l" part="N">Qui nostro infelix (dirum) marcescis honore:</l>
<l TEIform="l" part="N">Dente Theonino qui pessimus optima carpis:</l>
<l TEIform="l" part="N">Carpe recens coeptum, rumpantur ut ilia, carpe,</l>
<l TEIform="l" part="N">Haec tamen ut spectes animo indignante necesse est:</l>
<l TEIform="l" part="N">Et mox Ibis eris, foedo si gutture latras:</l>
<l TEIform="l" part="N">Et te digna manet quae mansit poena Lycamben:</l>
<l TEIform="l" part="N">Perpetuum nomen sic Zoile foede tenebis.</l>
</lg>
<pb id="s113" n="113" TEIform="pb"/>
</div2>
<div2 id="CoPL.01.11" n="11" type="poem" org="uniform" sample="complete" TEIform="div2" part="N">
<head>VOX CHRISTI AD MORTALES PLENA GRATIAE, ANTE DIEM IUDICII.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">IMmani quid enim iuvat indulgere dolori?</l>
<l TEIform="l" part="N">Nec subit in mentem, meriti quae praemia nostri?</l>
<l TEIform="l" part="N">Maturate viam, stimulis quos dira suburget</l>
<l TEIform="l" part="N">Vis Erebi, terretque infrendens ianitor Orci.</l>
<l TEIform="l" part="N">Ardentes quos cura coquit, luctusque, pavorque:</l>
<l TEIform="l" part="N">Aut Stygius princeps deludit imagine falsa,</l>
<l TEIform="l" part="N">Regnorum immemores caeli, propriaeque salutis.</l>
<l TEIform="l" part="N">Mutandae sedes: non haec mortalia sceptra</l>
<l TEIform="l" part="N">Gens te caeca manent: aut his considere terris</l>
<l TEIform="l" part="N">Aeternum data fata iubent. melioribus annis</l>
<l TEIform="l" part="N">Quin mecum celso posthac domineris Olympo.</l>
<l TEIform="l" part="N">Tu modo pone animum nil tantae sortis egentem.</l>
<l TEIform="l" part="N">Ecce manus, vasti sociantes foedera mundi,</l>
<l TEIform="l" part="N">Assuetosque pedes rutilas substernere stellas:</l>
<l TEIform="l" part="N">Ut maculent tabo priscum fluitante decorem.</l>
<l TEIform="l" part="N">Quod caput ingentes nutu molitur habenas,</l>
<l TEIform="l" part="N">Contextas portat saeva ad ludibria spinas:</l>
<l TEIform="l" part="N">Ambrosiaeque comae divino vertice vulsae.</l>
<l TEIform="l" part="N">Ora serenatum terris reddentia caelum,</l>
<l TEIform="l" part="N">Tunsa rigent pugnis: turgescunt lumina fletu,</l>
<l TEIform="l" part="N">Lumina, et abstrusi latebras rimantia cordis.</l>
<l TEIform="l" part="N">Mens, quam nulla unquam rerum prudentia fugit,</l>
<l TEIform="l" part="N">Luditur, et dictis miserum mordetur iniquis.</l>
<l TEIform="l" part="N">Respice, pectus hians immani vulnere, apertum</l>
<l TEIform="l" part="N">Erga mortales aegros testatur amorem:</l>
<l TEIform="l" part="N">Solus hic inflexit memet descendere ab astris.</l>
<pb id="s114" n="114" TEIform="pb"/>
<l TEIform="l" part="N">Ceu quondam aerio suspensus stipite serpens,</l>
<l TEIform="l" part="N">Dat lucem tabe infectis, reficitque tuentes,</l>
<l TEIform="l" part="N">Ne mors atra animas sub tristia Tartara mittat:</l>
<l TEIform="l" part="N">Talis ego affixus celsa trabe: sparsa venenis</l>
<l TEIform="l" part="N">Corda levo Stygiis, ac lumina morte resigno,</l>
<l TEIform="l" part="N">Dum me perlustrant crudelia vulnera passi.</l>
<l TEIform="l" part="N">Immemorem facti veteris nova gratia patrem</l>
<l TEIform="l" part="N">Demulcet, vitamque offert renovata perennem.</l>
<l TEIform="l" part="N">Pax animos intrat lassos, et nubila pellit.</l>
<l TEIform="l" part="N">Sceptriger inferni cum terrifico comitatu,</l>
<l TEIform="l" part="N">Victorem late loca per Cocytia sensit:</l>
<l TEIform="l" part="N">Et nunc indignans perfert immania vincla.</l>
<l TEIform="l" part="N">Felices redeunt anni, caelestia regna,</l>
<l TEIform="l" part="N">Nulla ubi venturos noverunt tempora fines:</l>
<l TEIform="l" part="N">Solus amor vestri tot ferre indigna subegit.</l>
<l TEIform="l" part="N">Me sequere e duro certamine mortis euntem:</l>
<l TEIform="l" part="N">Nec trepida nostram ceruici imponere molem:</l>
<l TEIform="l" part="N">Ferre iugum, quo non levius per colla recumbit.</l>
<l TEIform="l" part="N">Disce viam ad caelos ex me, verumque laborem.</l>
<l TEIform="l" part="N">Non (ut rere) meo considit pectore fastus,</l>
<l TEIform="l" part="N">Turbam humilem regnis cupidus prohibere supernis:</l>
<l TEIform="l" part="N">Sed mitis bonitas haec per praecordia flagrat,</l>
<l TEIform="l" part="N">Omnes alliciens: nil quicquam tale merenti</l>
<l TEIform="l" part="N">Obtrudens homini vitas et gaudia <reg orig="diuûm" TEIform="reg">diuum</reg>.</l>
<l TEIform="l" part="N">Quicquid erit, super are licet: me me duce gressum</l>
<l TEIform="l" part="N">Corripite, infractique animos offerte periclis:</l>
<l TEIform="l" part="N">Nam brevia, et rabie non sunt nocitura minarum.</l>
<l TEIform="l" part="N">Deliciae fragiles, Sirenum murmure blando,</l>
<l TEIform="l" part="N">Oblitos aevi melioris Auerna per alta</l>
<l TEIform="l" part="N">Detrudunt, onerantque aeterno gaudia luctu.</l>
<pb id="s115" n="115" TEIform="pb"/>
<l TEIform="l" part="N">Utque sub aestatem primam frondentia rident</l>
<l TEIform="l" part="N">Germina, perque solum iam formosissimus annus:</l>
<l TEIform="l" part="N">Mox canae reditu brumae, iucundus in auras</l>
<l TEIform="l" part="N">Vanescit vigor, ac facies tristissima surgit:</l>
<l TEIform="l" part="N">Haud secus, aetherei spirat dum gratia verbi,</l>
<l TEIform="l" part="N">Omnia per terras rident secura: sed illud</l>
<l TEIform="l" part="N">Auferet atra dies, supremo examine crimen</l>
<l TEIform="l" part="N">Vestigans. tum vero horror : tunc ibit in ignes</l>
<l TEIform="l" part="N">Turba nocens mundi, tantum aspernata favorem,</l>
<l TEIform="l" part="N">Quo ductus, patrii reserabam limina regni.</l>
<l TEIform="l" part="N">Solus amor vestri tot ferre indigna subegit.</l>
<l TEIform="l" part="N">Ergo agite ad monitus conversi lumina tantos,</l>
<l TEIform="l" part="N">Ferte gradum propere: patrias exquirite sedes,</l>
<l TEIform="l" part="N">Posthabito rerum vano splendore venite.</l>
<l TEIform="l" part="N">Iustitiae scatebras sitientia corda venite.</l>
<l TEIform="l" part="N"><reg orig="Hîc" TEIform="reg">Hic</reg> domus et patria est: generis qua maximus auctor</l>
<l TEIform="l" part="N">Subnixus solio stellanti, temperat orbem.</l>
<l TEIform="l" part="N">Quos labor irrequietus agit, pondusque malignum</l>
<l TEIform="l" part="N">Urget humi pronos, requies hic certa, venite.</l>
<l TEIform="l" part="N">Tollite quisque iugum, me angusto calle sequentes.</l>
<l TEIform="l" part="N">Est iter ad regem, polluto foedere qui vos</l>
<l TEIform="l" part="N">Excussit celso imperio: quo sanguine sacro</l>
<l TEIform="l" part="N">Quaesiti tandem reditus. simul ite frequentes:</l>
<l TEIform="l" part="N">Nemo ex hoc numero mihi non servatus abibit.</l>
<l TEIform="l" part="N">Dum sinit hora fugax, dona haec captate: priusquam</l>
<l TEIform="l" part="N">Gratia se indigno de corde avertit, et aufert.</l>
<l TEIform="l" part="N">Vita vigens, homini <reg orig="diuûm" TEIform="reg">diuum</reg> penetralia pandit,</l>
<l TEIform="l" part="N">Horrida mors eadem ferrato vecte recludit,</l>
<l TEIform="l" part="N">Obicibusque ambit solido ex adamante retortis.</l>
<l TEIform="l" part="N">Iungite amicitias: amplexus, oscula ferte</l>
<pb id="s116" n="116" TEIform="pb"/>
<l TEIform="l" part="N">Fraterna, et socios spretae vos addite genti.</l>
<l TEIform="l" part="N">Si genus invisum iam nunc, si vilia sceptra</l>
<l TEIform="l" part="N">Temnitis, atque nefas solum est mea signa tueri:</l>
<l TEIform="l" part="N">At sperate Deum memorem, ultoremque tremendum.</l>
<l TEIform="l" part="N">Hoc coram, laeto vos detestabor in aevo,</l>
<l TEIform="l" part="N">Abiurans, vestrique negans miserabile nomen.</l>
<l TEIform="l" part="N">Spectabunt alata phalanx, devota beatis</l>
<l TEIform="l" part="N"><reg orig="Caelicolûm" TEIform="reg">Caelicolum</reg> choreis: spectabunt aethere pulsos,</l>
<l TEIform="l" part="N">Qui per mundum animis dudum incessere superbis.</l>
<l TEIform="l" part="N">Quin igitur laevo mecum reflectite portu,</l>
<l TEIform="l" part="N">Qua via Tartarei ducens Phlegethontis ad undas,</l>
<l TEIform="l" part="N">Pectora suppliciis miserorum improvida turbat.</l>
<l TEIform="l" part="N">Tendite magnanimi tot per discrimina mecum,</l>
<l TEIform="l" part="N">Ad laetos <reg orig="superûm" TEIform="reg">superum</reg> coetus. utque ardua lustra</l>
<l TEIform="l" part="N">Tutius intretis, vires sperate supernas.</l>
<l TEIform="l" part="N">Accincti verbo casum superabitis omnem:</l>
<l TEIform="l" part="N">Hoc gressus dubios regat, ac vestigia firmet.</l>
<l TEIform="l" part="N">Cernitis extremam signent quae munera metam?</l>
<l TEIform="l" part="N">Et tamen attoniti spatio insudare negatis?</l>
<l TEIform="l" part="N">En, pater ipse manum sacram protendit, anhelos</l>
<l TEIform="l" part="N">Excipiens, regnique locans in parte: cohortes</l>
<l TEIform="l" part="N">Aetheriae inclamant, studiis plausuque faventes.</l>
<l TEIform="l" part="N">Ferte viam celeres, ad gaudia parta venite.</l>
<l TEIform="l" part="N">Ut fluitans quondam sopito cymba magistro,</l>
<l TEIform="l" part="N">Errabat pulsata fretis, et turbine nigro,</l>
<l TEIform="l" part="N">Iam iamque assimilis demersae, aestuque solutae:</l>
<l TEIform="l" part="N">Me tamen excito, per aquas interrita fertur,</l>
<l TEIform="l" part="N">Et servata malis, pleno subit ostia velo.</l>
<l TEIform="l" part="N">Sic, classi addixit sese quicumque meorum,</l>
<l TEIform="l" part="N">Ac durans timido festinat in ultima cursu:</l>
<pb id="s117" n="117" TEIform="pb"/>
<l TEIform="l" part="N">Auxilio evadet nostro, tutusque tenebit</l>
<l TEIform="l" part="N">Quos optat portus: ubi palmae gloria surget,</l>
<l TEIform="l" part="N">Cui non ipse modum, nec rerum tempora pono.</l>
<l TEIform="l" part="N">Hunc petite ô properi portum, mea turba venite.</l>
</lg>
</div2>
<div2 id="CoPL.01.12" n="12" type="poem" org="uniform" sample="complete" TEIform="div2" part="N">
<head>IN NUPTIIS ALFONSI DUCIS FERRARIAE CUM BARBARA DIVI FERDINANDI I. IMPERATORIS FILIA.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">IN mare ter denos qui fluctus vortice torquet</l>
<l TEIform="l" part="N">Fluviorum rex Eridanus, sese extulit alveo:</l>
<l TEIform="l" part="N">Propter aquas, miseri casum Phaethontis, et inde</l>
<l TEIform="l" part="N">Tempora dinumerans rerum, ac voluentia sata.</l>
<l TEIform="l" part="N">Stant circa Dryades, multum quas paenitet, alnos</l>
<l TEIform="l" part="N">Proceras teneram formam mutasse sororum:</l>
<l TEIform="l" part="N">Et molli pluma fratrem duxisse senectam,</l>
<l TEIform="l" part="N">Solantem curas longo per inania cantu.</l>
<l TEIform="l" part="N">Ecce aliud visu obicitur, spes certa futuri,</l>
<l TEIform="l" part="N">Namque duae subito pennis in nubila surgunt</l>
<l TEIform="l" part="N">E ripis aquilae, perplexosque orbibus orbes</l>
<l TEIform="l" part="N">Impediunt, celerique fuga nituntur ad Arctos.</l>
<l TEIform="l" part="N">Illic per tractus liquidos Iovis armiger ales</l>
<l TEIform="l" part="N">Librabat pulchros artus: sociasque volantes</l>
<l TEIform="l" part="N">Agnovit, lateri agglomerans: mox pace feruntur</l>
<l TEIform="l" part="N">Unanimi, et pariter capita inter sidera condunt.</l>
<l TEIform="l" part="N">Felix augurium senior divosque salutat.</l>
<l TEIform="l" part="N">Imo ait, haec rebar ventura Alfonse sub auras,</l>
<l TEIform="l" part="N">Alfonse egregium Latii decus, inclita patrum</l>
<pb id="s118" n="118" TEIform="pb"/>
<l TEIform="l" part="N">Gloria, <reg orig="queis" TEIform="reg">quis</reg> ducibus fama super aethera nota</l>
<l TEIform="l" part="N">Iam mecum multos annos Ferraria gaudet.</l>
<l TEIform="l" part="N">Quae prima expediam, quae deinceps ordine pandam?</l>
<l TEIform="l" part="N">Tune Alfonsus eris quem numina magna volebant?</l>
<l TEIform="l" part="N">En quae Germanis fortissima pectora ab oris,</l>
<l TEIform="l" part="N">Terrarumque aliis de partibus ad tua regna</l>
<l TEIform="l" part="N">Descendent, visuri omnes ingentia honorum</l>
<l TEIform="l" part="N">Praemia: Caesareo postquam de <reg orig="stemate" TEIform="reg">stemmate</reg> Nympha</l>
<l TEIform="l" part="N">Amplexus petet aequa tuos, dulcesque hymenaeos.</l>
<l TEIform="l" part="N">Salve Fernandi splendor, veneranda virago:</l>
<l TEIform="l" part="N">Cui mentem insinuans <reg orig="Diuûm" TEIform="reg">Divum</reg> pulcherrima Virtus</l>
<l TEIform="l" part="N">Obsedit, iussitque suam dediscere totos</l>
<l TEIform="l" part="N">Omnigenum vitiorum aestus, puramque nitere,</l>
<l TEIform="l" part="N">Ceu roseo incedens per sudum Lucifer ortu.</l>
<l TEIform="l" part="N">Cui mores ultraque et membra decora iuventae,</l>
<l TEIform="l" part="N">Ipsa tot illustres Natura industria dotes</l>
<l TEIform="l" part="N">Concessit, nostro quot voluimus aequore pisces,</l>
<l TEIform="l" part="N">Quotue avium resonant vicinos milia saltus.</l>
<l TEIform="l" part="N">Huc ades ô princeps divino munere pacis</l>
<l TEIform="l" part="N">Mavortisque potens studio: tibi ducitur uxor,</l>
<l TEIform="l" part="N">Non indigna toro tanto, tu dignus et ipsa.</l>
<l TEIform="l" part="N">Incipe transvectam blando cognoscere risu,</l>
<l TEIform="l" part="N">Omen laetitiae, et longum durantis amoris.</l>
<l TEIform="l" part="N">Hanc quibus auspiciis urbem se attollere cernes,</l>
<l TEIform="l" part="N">Herculeamque domum? dum tanta potentia magnorum</l>
<l TEIform="l" part="N"><reg orig="Austriacûm" TEIform="reg">Austriacum</reg> vires renovat, iungitque volentem.</l>
<l TEIform="l" part="N">Ut placide ostentat conceptas pectore flammas</l>
<l TEIform="l" part="N">Romulidum imperii ter maximus Aemilianus</l>
<l TEIform="l" part="N">Arbiter? horrentes Scythiae qui versus in hostes</l>
<l TEIform="l" part="N">Pro patriis aris, ac libertate suorum,</l>
<pb id="s119" n="119" TEIform="pb"/>
<l TEIform="l" part="N">Aeternas laudes victriciaque arma reportat.</l>
<l TEIform="l" part="N">Quantum Fernandus contracto foedere sponsae</l>
<l TEIform="l" part="N">Gaudet ovans? Turcis notum et lacrimabile nomen.</l>
<l TEIform="l" part="N">Quem se se ore refert spes optima stirpis avitae</l>
<l TEIform="l" part="N">Carolus? atque alii mollis quibus obstitit aetas.</l>
<l TEIform="l" part="N">O decus, et partum nostris per saecula foedus.</l>
<l TEIform="l" part="N">Spargite humum teneris viridantia floribus arva,</l>
<l TEIform="l" part="N">Idaliasque rosas, et vivaces amaranthos,</l>
<l TEIform="l" part="N">Narcissique ignem pedibus submittite Nymphae.</l>
<l TEIform="l" part="N">At vos caelicolae, <reg orig="queis" TEIform="reg">quis</reg> terra Oenotria curae,</l>
<l TEIform="l" part="N">Tuque harum imprimis rerum Saturnia Iuno</l>
<l TEIform="l" part="N">Inventrix, meritum coeptis advertite numen,</l>
<l TEIform="l" part="N">Felicique sacros vinclo constringite amantes.</l>
<l TEIform="l" part="N">Ut tenera in viridi vitis se subicit ulmo,</l>
<l TEIform="l" part="N">Et gravidos fetus roburque acquirit in horas:</l>
<l TEIform="l" part="N">Sic pia fatalis duplicentur gaudia taedae,</l>
<l TEIform="l" part="N">Atque herous amor grandaevos crescat in annos.</l>
<l TEIform="l" part="N">Ut reduci tellus sumit sub vere decorem,</l>
<l TEIform="l" part="N">Producitque suos uberrima germina natos,</l>
<l TEIform="l" part="N">Germina multiplices populis servanda sub usus:</l>
<l TEIform="l" part="N">Sic thalamo exsurgat proles, virtute futura</l>
<l TEIform="l" part="N">Egregia, atque ortus caelo praest antibus ausis</l>
<l TEIform="l" part="N">Inserat, immensumque labanti seruiat orbi.</l>
<l TEIform="l" part="N">Nulla dies pacem generi, sociataque rumpat</l>
<l TEIform="l" part="N">Vincula: nulla dies in peius coepta reflectat:</l>
<l TEIform="l" part="N">Sed meliora magis semper magis omnia vertat.</l>
<l TEIform="l" part="N">Sic placitum: sic relligio iubet aetheris alti.</l>
<l TEIform="l" part="N">Haec eadem stabili firmantes omine Parcae</l>
<l TEIform="l" part="N">Iamdudum voluere suos praetexere fusos.</l>
<l TEIform="l" part="N">His dictis urnam genitor capit, imaque fontis</l>
<pb id="s120" n="120" TEIform="pb"/>
<l TEIform="l" part="N">Tecta subintrat, agens spumantes undique gyros:</l>
<l TEIform="l" part="N">Praecipitatque moras, fluvium ad vada salsa relaxans.</l>
<l TEIform="l" part="N">Vicini colles grato clamore resultant,</l>
<l TEIform="l" part="N">Aurea felices ô vivite saecula amantes.</l>
</lg>
</div2>
<div2 id="CoPL.01.13" n="13" type="poem" org="uniform" sample="complete" TEIform="div2" part="N">
<head>IN HONOREM CAROLI SIGONII. ORATORIS PATAVINI. ACRON.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">MEdoacus thalamo cunctantem in margine ripae</l>
<l TEIform="l" part="N">Auroram exspectans, udas haec Naiadas inter</l>
<l TEIform="l" part="N">Et faciles rauca fundebat voce Napaeas.</l>
<l TEIform="l" part="N">Per volucres illas varia quae fronde residunt,</l>
<l TEIform="l" part="N">Et diva gaudent surgente, diemque salutant:</l>
<l TEIform="l" part="N">Una mihi reliquas superat Philomela canendo:</l>
<l TEIform="l" part="N">Dum Terei fraudem, patriasque recenset Athenas.</l>
<l TEIform="l" part="N">Sic bonus ipse alios longe supereminet Acron.</l>
<l TEIform="l" part="N">Seu res priscorum, nostri seu temporis acta</l>
<l TEIform="l" part="N">Commemorat, calamo permulcens flumina nostra.</l>
<l TEIform="l" part="N">Nemo sub Euganeis certet tibi montibus Acron.</l>
<l TEIform="l" part="N">O quoties ipsum recubantem gramine nostro,</l>
<l TEIform="l" part="N">Miratae audierunt Charites: ternisque legentes</l>
<l TEIform="l" part="N">Diversos flores calathis, arcana dederunt</l>
<l TEIform="l" part="N">Munera: tum nostrae (quia deduxistis ad aures</l>
<l TEIform="l" part="N">Partem aliquam venti) requierunt murmura lymphae:</l>
<l TEIform="l" part="N">Nec memor ipse mei lente picta arva secabam.</l>
<l TEIform="l" part="N">Dedecori est viduis arescens vua racemis,</l>
<l TEIform="l" part="N">Vallibus absentes herbae, altis montibus umbrae,</l>
<pb id="s121" n="121" TEIform="pb"/>
<l TEIform="l" part="N">Mortua culta satis, exstinctae fontibus undae:</l>
<l TEIform="l" part="N">At mihi si (quod fata vetent) gratissimus Acron</l>
<l TEIform="l" part="N">His abeat terris, una decor omnis abibit:</l>
<l TEIform="l" part="N">Atque aliquis nostro quondam detentus in eruo,</l>
<l TEIform="l" part="N">Iam rediens, quid non subvertunt diceret anni,</l>
<l TEIform="l" part="N"><reg orig="Hîc" TEIform="reg">Hic</reg> quoque Medoacus maiori fluxerat alveo.</l>
<l TEIform="l" part="N">Splendida <reg orig="queis" TEIform="reg">quis</reg> caelo Mutine te laudibus aequem?</l>
<l TEIform="l" part="N">Italidum Mutine Nympharum gloria: talem</l>
<l TEIform="l" part="N">Ad nostros fines quianam transmittis alumnum.</l>
<l TEIform="l" part="N">Credo equidem Geniumue loci, celebresue sepulti</l>
<l TEIform="l" part="N">Haec eadem ut faceres monuisse Antenoris umbras.</l>
<l TEIform="l" part="N">Vidi ego, dum genitor me tecta in lata vocasset</l>
<l TEIform="l" part="N">Adria, sollicitas spumanti marmore natas</l>
<l TEIform="l" part="N">Vestigare oculis incognita praemia gemmas:</l>
<l TEIform="l" part="N">Cum pater instaret: nunc nunc lustrate puellae,</l>
<l TEIform="l" part="N">Dona gerat vestris inventa laboribus Acron.</l>
<l TEIform="l" part="N">Scilicet aequoreos candens velut Unio praestat</l>
<l TEIform="l" part="N">Per campos, quem rore levi, caeloque sereno</l>
<l TEIform="l" part="N">Luxurians mater, purum produxit honorem:</l>
<l TEIform="l" part="N">Non secus hoc uno se omnis vicinia iactat,</l>
<l TEIform="l" part="N">Quam docto cantu et multo candore decorat.</l>
<l TEIform="l" part="N">Rhene quid invidia languescis? sint mihi dona</l>
<l TEIform="l" part="N">Haec propria. Acronem quid enim sub rura vocari</l>
<l TEIform="l" part="N">Sentio, Felsineam qua tu perlaberis urbem?</l>
<l TEIform="l" part="N">Desine spes nostras et gaudia tollere Rhene.</l>
<l TEIform="l" part="N">Invenias alios, te te fastidiat Acron.</l>
<l TEIform="l" part="N">Dixerat, et cantu vidit fluvium tardari:</l>
<l TEIform="l" part="N">Ergo urnam capiens, mediis se reddidit undis,</l>
<l TEIform="l" part="N">Agmineque ad portus dulci contendit amaros.</l>
</lg>
<pb id="s122" n="122" TEIform="pb"/>
</div2>
<div2 id="CoPL.01.14" n="14" type="poem" org="uniform" sample="complete" TEIform="div2" part="N">
<head>GEORGIO ANDREAE LIBERO BARONI IN HERBERSTAIN etc. ROMAE DEFUNCTO.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">QUalis, ubi mater protrudens germina tellus</l>
<l TEIform="l" part="N">Vere novo, circum mirando fundit amictu.</l>
<l TEIform="l" part="N">Seu violas humiles, seu plorantes Hyacinthos,</l>
<l TEIform="l" part="N">Pollice crudeli cultor metit improbus horti,</l>
<l TEIform="l" part="N">Ut praedam ante oculos victor deponat heriles:</l>
<l TEIform="l" part="N">Sic te, quem generis primum natura decore,</l>
<l TEIform="l" part="N">Hinc studiis, ac virtutum velarat amictu</l>
<l TEIform="l" part="N">Insolito irradians: mors heu mors horrida nobis</l>
<l TEIform="l" part="N">Per Latium eripuit, primo sub flore iuventae:</l>
<l TEIform="l" part="N">Et rerum domino stellata tradidit arce,</l>
<l TEIform="l" part="N">Fragrantem ante alios vera pietate, Georgi.</l>
<l TEIform="l" part="N">Heu sors crudelis: crudelis tu quoque Roma:</l>
<l TEIform="l" part="N">Thybri pater nimium infesto crudelis in amne.</l>
<l TEIform="l" part="N">Vix urbem speratam adiit: laetusque viarum,</l>
<l TEIform="l" part="N">Pectore versabat vestigia prisca Quiritum</l>
<l TEIform="l" part="N"><reg orig="Magnanimûm" TEIform="reg">Magnanimum</reg>, totos disponens ordine montes,</l>
<l TEIform="l" part="N">Et quodcumque viget rerum genus antiquarum.</l>
<l TEIform="l" part="N">Nunc et Parthenopen, Cumas, Baias, celebresque</l>
<l TEIform="l" part="N">Puteolos, fati <reg orig="prô" TEIform="reg">pro</reg> nescius. invida tergo</l>
<l TEIform="l" part="N">Prosilit, ac miseros febris depascitur artus.</l>
<l TEIform="l" part="N">Non ultra Musae, validaeque Machaonis artes,</l>
<l TEIform="l" part="N">Nec probitas, nec sancta fides, laudataque virtus,</l>
<l TEIform="l" part="N">Nec decus aetatis tenerae, abstraxere dolori.</l>
<l TEIform="l" part="N">Labitur, atque animam superas exhalat in auras.</l>
<l TEIform="l" part="N">O dolor: ô decus: ô nulli sperande tuorum.</l>
<l TEIform="l" part="N">At nobis nomen miserum, et sine sanguine corpus</l>
<pb id="s123" n="123" TEIform="pb"/>
<l TEIform="l" part="N">Linquitur, ingenti devictum lumina nocte.</l>
<l TEIform="l" part="N">Quicquid id est: meor ande heros, dum sic tua fata</l>
<l TEIform="l" part="N">Dumque illic vitae dulcis tibi terminus haesit:</l>
<l TEIform="l" part="N">Nos, tristes lacrimas, atque ultima vota per orbem</l>
<l TEIform="l" part="N">Incassum angusto perculsi corde ciemus.</l>
<l TEIform="l" part="N">Nec sat erit: lux illa mali, lux feta dolorum,</l>
<l TEIform="l" part="N">Quae te te eripuit, semper sit feta dolorum,</l>
<l TEIform="l" part="N">Ac semper lacrimas et inania vota ciebit:</l>
<l TEIform="l" part="N">Cernere donec erit lucem omnipotentis Olympi.</l>
<l TEIform="l" part="N">Quin Romae nostros longum testantia luctus</l>
<l TEIform="l" part="N">Carmina mittantur tumulo, quae sera minores</l>
<l TEIform="l" part="N">Admoneant casuque tui, faciantque dolere:</l>
<l TEIform="l" part="N">O dolor, ô decus, ô nulli sperande tuorum.</l>
</lg>
</div2>
<div2 id="CoPL.01.15" n="15" type="poem" org="uniform" sample="complete" TEIform="div2" part="N">
<head>EPITAPHIUM EIUSDEM.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">Tuque adeo pro me lamenta indigna viator</l>
<l TEIform="l" part="N">Deponas: animoque magis miseratus ab imo,</l>
<l TEIform="l" part="N">Disce tuam propius cum fletu expendere sortem.</l>
<l TEIform="l" part="N">Nam veluti primum lacrimoso ubi nasceris ortu,</l>
<l TEIform="l" part="N">Indutus radiantem animam compage caduca:</l>
<l TEIform="l" part="N">Continuo omnigenum simulacra horrenda malorum</l>
<l TEIform="l" part="N">Insurgunt, hebetantque annexo corpore mentem:</l>
<l TEIform="l" part="N">Tot variis subigunt stimulis, varioque laborum</l>
<l TEIform="l" part="N">Assultu, ut vitae donum ac mortalia quaeque,</l>
<l TEIform="l" part="N">Sint dolor, et curae, terror, suspiria, fletus.</l>
<l TEIform="l" part="N">Sic ubi tardanti me exsolvit corpore fatum,</l>
<l TEIform="l" part="N">Excessere simul curae, lacrimaeque dolorque:</l>
<l TEIform="l" part="N">Nec diam moles caligat terrea mentem:</l>
<pb id="s124" n="124" TEIform="pb"/>
<l TEIform="l" part="N">Sed totus simplex cuncta haec mortalia temno.</l>
<l TEIform="l" part="N">Interea exspecto placida spe tempora lucis</l>
<l TEIform="l" part="N">Voluendae, quae membra mihi immortalia nectat,</l>
<l TEIform="l" part="N">Membra modis Christi ante oculos fulgentia miris.</l>
</lg>
</div2>
<div2 id="CoPL.01.16" n="16" type="poem" org="uniform" sample="complete" TEIform="div2" part="N">
<head>VENETORUM DUCUM HISTORIA EX PETRO MARCELLO ET MARCO ANTONIO SABELLICO. PROTEUS.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">QUi numerat turpes Neptuni in gurgite Phocas,</l>
<l TEIform="l" part="N">Et casus pelagi, terrarum, atque omnia novit</l>
<l TEIform="l" part="N">Carpathius senior, longinqua per aequora portus</l>
<l TEIform="l" part="N">Antiquorum <reg orig="Henetûm" TEIform="reg">Henetum</reg>, fesso e delphine videbat:</l>
<l TEIform="l" part="N">Dum rumore novo, gentis sub littora tendit</l>
<l TEIform="l" part="N">Ausoniae, miserum quam barbara bella premebant.</l>
<l TEIform="l" part="N">Iamque diem obstructo vesper claudebat Olympo:</l>
<l TEIform="l" part="N">Invadunt tumidum venti mare, fluctibus atris</l>
<l TEIform="l" part="N">Miscentes: sequitur multa cum grandine nimbus,</l>
<l TEIform="l" part="N">Et Lunam eripiens tempestas caeca recondit.</l>
<l TEIform="l" part="N">Ilicet ex undis, vates, quae proxima terra</l>
<l TEIform="l" part="N">Contendit petere: ac fidas advertitur oras:</l>
<l TEIform="l" part="N">Qua prona excisae fundamina rupis in antro</l>
<l TEIform="l" part="N">Hadria caeruleus vario molitus honore,</l>
<l TEIform="l" part="N">Tectum ingens posuit, seclis decora alta futuris:</l>
<l TEIform="l" part="N">Iamque tenens sua regna, deas moderatur, et udos</l>
<l TEIform="l" part="N">Tritones, lateque sonantem temperat aulam.</l>
<l TEIform="l" part="N">Viderat hunc foribus subeuntem, atque arva secantem</l>
<pb id="s125" n="125" TEIform="pb"/>
<l TEIform="l" part="N">Humida per nimbos, Nympharum sanguinis una,</l>
<l TEIform="l" part="N">Et gressum celerans penetralia ad alta, reportat,</l>
<l TEIform="l" part="N">Liminibus divi ignotam succedere formam,</l>
<l TEIform="l" part="N">Qui vada delphino vectore horrentia lustret.</l>
<l TEIform="l" part="N">Distinctam genitor lucentibus undique baccis</l>
<l TEIform="l" part="N">Induitur Chlamydem, et glauco velamine frontem,</l>
<l TEIform="l" part="N">Obvius ire parans. veterem mox Protea amicum</l>
<l TEIform="l" part="N">Agnoscit, multamque animo gratatus inhaeret:</l>
<l TEIform="l" part="N">Et madidum ducens spumosam laetus in arcem,</l>
<l TEIform="l" part="N">Solatur dictis, longo post tempore visum.</l>
<l TEIform="l" part="N">Tum specus interior studiis ac divite luxu</l>
<l TEIform="l" part="N">Instruitur: centum longo stant ordine natae,</l>
<l TEIform="l" part="N">Ornamenta patris tanti: quas ocius omnes</l>
<l TEIform="l" part="N">Increpuit, curare penum, numenque vereri</l>
<l TEIform="l" part="N">Neptuno imprimis gratum, et nitidae Amphitritae.</l>
<l TEIform="l" part="N">Accingunt faciles operi: pars ponere mensas,</l>
<l TEIform="l" part="N">Ferre laboratam Cererem, donumque Lyaei,</l>
<l TEIform="l" part="N">Et siccare imbres, flammisque adolere penates.</l>
<l TEIform="l" part="N">Expromunt aliae toto quae marmore Nereus</l>
<l TEIform="l" part="N">Cumque tulit. prunas sternunt, et viscera torrent.</l>
<l TEIform="l" part="N">Hae dulces fontes, mantilia picta ministrant,</l>
<l TEIform="l" part="N">Inducuntque toros ostro, cava pocula sistunt,</l>
<l TEIform="l" part="N">Et lances onerant. discursu regia feruet.</l>
<l TEIform="l" part="N">Interea senior vatem per singula ducens,</l>
<l TEIform="l" part="N">Hospitium antiquum regnataque iugera monstrat,</l>
<l TEIform="l" part="N">Diversos caveaeque aditus, omnesque recessus,</l>
<l TEIform="l" part="N">Fluminaque e vario subterlabentia tractu.</l>
<l TEIform="l" part="N">Mille alios secum vasto stridore trahebat</l>
<l TEIform="l" part="N">Corniger Eridanus, merso Phaethonte superbus.</l>
<l TEIform="l" part="N">Hinc Athesis praeceps, Silis, viridisque Salinus,</l>
<pb id="s126" n="126" TEIform="pb"/>
<l TEIform="l" part="N">Incurvus Muso, Sapisque adiunctus Isauro,</l>
<l TEIform="l" part="N">Et clade infaustum contorquens Anfidus amnem:</l>
<l TEIform="l" part="N">Medoacus choreis Musarum acceptus, Anaxus,</l>
<l TEIform="l" part="N">Atque Antenorei diversa fluenta Timavi.</l>
<l TEIform="l" part="N">Infensusque armis Rubicon volat agmine paruo:</l>
<l TEIform="l" part="N">Multi praeterea. dapibus sed rite paratis,</l>
<l TEIform="l" part="N">Abstinuere ambo, versique sub intima retro,</l>
<l TEIform="l" part="N">Componunt se se mensis, ac corpora curant</l>
<l TEIform="l" part="N">Aetherio latice, Ambrosiaque epulantur opima.</l>
<l TEIform="l" part="N">Nec non spumantis sternunt se plurima ponti</l>
<l TEIform="l" part="N">Numina, mirantur vultusque et verba loquentis.</l>
<l TEIform="l" part="N">At Deus ipse loci tacito cum corde putabat</l>
<l TEIform="l" part="N">Multa: recognoscens populorum fata suorum,</l>
<l TEIform="l" part="N">Disiectas urbes, latisque incendia campis.</l>
<l TEIform="l" part="N">Ut te post caedes, inquit, tantosque furores.</l>
<l TEIform="l" part="N">Externi generis, vates, videoque lubensque</l>
<l TEIform="l" part="N">Accipio? scis ipse quidem, quanta horrida nostris</l>
<l TEIform="l" part="N">Tempestas ierit terris, bacchata tot annos:</l>
<l TEIform="l" part="N">Urbs orbis domitrix infensa ut senserit arma,</l>
<l TEIform="l" part="N">Bisque triumphatos deflerit languida cives.</l>
<l TEIform="l" part="N">Quos tandem luctus immanibus edidit ausis</l>
<l TEIform="l" part="N">Saturni per regna, Iovis crudele flagellum</l>
<l TEIform="l" part="N">Mandluci gnatus? caelestum nominis atrox</l>
<l TEIform="l" part="N">Contemptor: quae finis erit, quaeve ultima restant?</l>
<l TEIform="l" part="N">Quod, ni fatorum vetat inviolabilis ordo,</l>
<l TEIform="l" part="N">Dic tamen, ô hospes, paucisque oracla retexe.</l>
<l TEIform="l" part="N">Ille satur rerum positarum, almique liquoris,</l>
<l TEIform="l" part="N">Sic adeo cunctis intentis institit ore.</l>
<l TEIform="l" part="N">Felix ante alios <reg orig="vastûm" TEIform="reg">vastum</reg> regnator aquarum:</l>
<l TEIform="l" part="N">Nam tibi quae surgant animo? tua si bona noris,</l>
<pb id="s127" n="127" TEIform="pb"/>
<l TEIform="l" part="N">Immoto <reg orig="superûm" TEIform="reg">superum</reg> nutu ventura sub auras.</l>
<l TEIform="l" part="N">Pauca feram e tantis: firmet post exitus ingens.</l>
<l TEIform="l" part="N">Saeviat his quamquam longum Mars impius oris:</l>
<l TEIform="l" part="N">Atque alia ex aliis crudescant proelia passim:</l>
<l TEIform="l" part="N">Non tamen arma tuis fatis invisa nocebunt,</l>
<l TEIform="l" part="N">Sed fama ingenti prodetur gloria victrix.</l>
<l TEIform="l" part="N">Quam tu urbem pater hanc cernes? quas surgere fundo</l>
<l TEIform="l" part="N">Ex imo moles? ubi nunc formidine tristi</l>
<l TEIform="l" part="N">Primorum manus, hospitiis expulsa paternis,</l>
<l TEIform="l" part="N">Matres atque viri, per salsi iugera fluctus</l>
<l TEIform="l" part="N">Convenere: sibi, et fessis magalia rebus</l>
<l TEIform="l" part="N">Ponentes, musco tenui, cannaque palustri.</l>
<l TEIform="l" part="N">Exilium pulchra pro libertate pacisci</l>
<l TEIform="l" part="N">Duxerunt satius, iuga quam subiisse latronum.</l>
<l TEIform="l" part="N">Fortunati omnes: neque enim levis inde feretur</l>
<l TEIform="l" part="N">Vester honos (mihi si ulla fides) per secla minorum.</l>
<l TEIform="l" part="N">Nam quos hinc populos, olim, victricia signa,</l>
<l TEIform="l" part="N">Virtutesque, viros, mores, sanctumque senatum,</l>
<l TEIform="l" part="N">Perque salum domitumque solum latissima sceptra</l>
<l TEIform="l" part="N">Expediam? non ulla tibi quae aequare canendo</l>
<l TEIform="l" part="N">Vox valeat: certis aderunt sed singula metis.</l>
<l TEIform="l" part="N">Tunc aliquis memorans prima incunabula gentis,</l>
<l TEIform="l" part="N">Aut Deus, aut referens longinquas navita merces,</l>
<l TEIform="l" part="N">Dicet: in Adriacis hanc ipsam saltibus urbem,</l>
<l TEIform="l" part="N">Orbis opus, procerum Italiae collecta propago</l>
<l TEIform="l" part="N">Erexit, caedem evadens, turpemque tyrannum:</l>
<l TEIform="l" part="N">Et stirpi longum venturae haec otia fecit.</l>
<l TEIform="l" part="N">Salvete ô fidi cineres, et sacra parentum</l>
<l TEIform="l" part="N">Nomina: sic meritis sint vobis lustra beata</l>
<l TEIform="l" part="N">Elysii nemoris, fontesque, aeterna voluptas.</l>
<pb id="s128" n="128" TEIform="pb"/>
<l TEIform="l" part="N">Sed cur transierim tot saevis oppida capta</l>
<l TEIform="l" part="N">Viribus? aut arte imperio supposta sagaci?</l>
<l TEIform="l" part="N">Illa velit qui scire, velit numerarier idem,</l>
<l TEIform="l" part="N">Quot feriant fluctus iratis hoc mare ventis:</l>
<l TEIform="l" part="N">Cum tamen interea haec domitrix, ab origine summa</l>
<l TEIform="l" part="N">Non villis labefacta minis, discrimine nullo,</l>
<l TEIform="l" part="N">Sit dominos reges perpessa, aut extera iura.</l>
<l TEIform="l" part="N">Namque gubernandi proprio confisa tenore,</l>
<l TEIform="l" part="N">In tantum infreno caput altum robore tollet,</l>
<l TEIform="l" part="N">Quantum alii sperare nefas. quippe inclita legum</l>
<l TEIform="l" part="N">Sanctarum series, et vulgi aequata voluntas,</l>
<l TEIform="l" part="N">Cordaque magnorum nullis non obvia patrum</l>
<l TEIform="l" part="N">Casibus, eque omni vigilans res publica parte,</l>
<l TEIform="l" part="N">Hoc illi decus excellens, has addere vires.</l>
<l TEIform="l" part="N">Non ego tot memori sermone evoluere possim</l>
<l TEIform="l" part="N">Egregias animas, heroumque ardua facta:</l>
<l TEIform="l" part="N">Qui patriae famam illaesam, dulcemque salutem</l>
<l TEIform="l" part="N">Posthabitis coluere suis, et lucis amore.</l>
<l TEIform="l" part="N">Nec mihi sit longe propiora retexere curae:</l>
<l TEIform="l" part="N">Ut status hic rerum, capiunt quo iura Tribuni</l>
<l TEIform="l" part="N">Annua, commissam iussi defendere gentem,</l>
<l TEIform="l" part="N">Consulere, et scelerum iustas exoluere poenas,</l>
<l TEIform="l" part="N">Durabit cursu immoto: Titania donec</l>
<l TEIform="l" part="N">Bis centum totos terdenis orbibus orbes</l>
<l TEIform="l" part="N">Complerit lampas: sua per vestigia curuo</l>
<l TEIform="l" part="N">Tramite se impediens. paulatim exorta per ipsos</l>
<l TEIform="l" part="N">Tunc formae antiquae mittet discordia finem:</l>
<l TEIform="l" part="N">Exitiosa quidem, ni gnara occurreret aetas.</l>
<l TEIform="l" part="N">Protinus excitos populosa Heraclia cives</l>
<l TEIform="l" part="N">Concilio coget: sacris de more litatis,</l>
<pb id="s129" n="129" TEIform="pb"/>
<l TEIform="l" part="N">Excutitur, quae caussa bonis communibus obstet:</l>
<l TEIform="l" part="N">Qua detur patriam superacta arcere ruina.</l>
<l TEIform="l" part="N">Assensere omnes, regnis ingentibus unum</l>
<l TEIform="l" part="N">Praeficere, atque uni totas imponere curas:</l>
<l TEIform="l" part="N">Qui divino animo praestans, moderamine certo</l>
<l TEIform="l" part="N">Et premere indignos sciret, dignosque levare,</l>
<l TEIform="l" part="N">Et cunctos rerum magnarum expendere casus:</l>
<l TEIform="l" part="N">Immemor haud unquam patriae, Venetique decoris.</l>
<l TEIform="l" part="N">Dii quale imperium, virtus, et nomina quanta?</l>
<l TEIform="l" part="N">1. Iustitia et pietate Ducis te munia primum</l>
<l TEIform="l" part="N">Pauluti excipient: praeclari tu agminis auctor.</l>
<l TEIform="l" part="N">Gens fera iam misso certamine <reg orig="Longobardûm" TEIform="reg">Longobardum</reg>,</l>
<l TEIform="l" part="N">Insultu frustra tentato, foedera iunget,</l>
<l TEIform="l" part="N">Mirati internos subito cessisse furores.</l>
<l TEIform="l" part="N">Insuper a sceptris alii diversa secuti,</l>
<l TEIform="l" part="N">Haud numero exigui, tanto se praeside rursus</l>
<l TEIform="l" part="N">Adiungent socios, et iussa priora capessent.</l>
<l TEIform="l" part="N">2. Proximus huic parta Marcellus pace fruetur:</l>
<l TEIform="l" part="N">Quam vellet rigido Mavorte ostendere dextram?</l>
<l TEIform="l" part="N">3. Insequitur pressae permotus ad aequa Ravennae</l>
<l TEIform="l" part="N">Subsidia, atque Gradi vexati tutor Hipatus.</l>
<l TEIform="l" part="N">Is nimio exurgens fastu, civilia cernet</l>
<l TEIform="l" part="N">Proelia, conversam cognata in viscera pubem.</l>
<l TEIform="l" part="N">Mox odio digno (multi quia caussa doloris)</l>
<l TEIform="l" part="N">Supplicia ipse suis inimico sanguine soluet.</l>
<l TEIform="l" part="N">Ergo post sparsos ultrici caede penates,</l>
<l TEIform="l" part="N">Itur Medoaci ad sedem: polluta vacabunt</l>
<l TEIform="l" part="N">Hospitia: atque Ducum libuit subvertere normam.</l>
<l TEIform="l" part="N">Militiae statuere loco dominante Magistrum:</l>
<l TEIform="l" part="N">Qui ferat augustum, ponatque, insigne quotannis.</l>
<pb id="s130" n="130" TEIform="pb"/>
<l TEIform="l" part="N">Quattuor <reg orig="hîc" TEIform="reg">hic</reg> coepto cedentes ordine vidi:</l>
<l TEIform="l" part="N">Ultimus at sceptris effosso lumine ademptis,</l>
<l TEIform="l" part="N">Post se mutari titulos in pristina sentit.</l>
<l TEIform="l" part="N">4. Principis exceptus solio iam filius Ursi,</l>
<l TEIform="l" part="N">Ad rapidum Plauem, fines extare quietos</l>
<l TEIform="l" part="N">Cum turba hostili pepigit: sed crimine falso</l>
<l TEIform="l" part="N">(Suspectam multa quianam vi muniit arcem)</l>
<l TEIform="l" part="N">Ereptosque oculos, raptum miserandus honorem</l>
<l TEIform="l" part="N">5. Plorabit. Nec tu longum laetabere Galla:</l>
<l TEIform="l" part="N">Credo equidem, simili post orsa immania more</l>
<l TEIform="l" part="N">Hausurum poenas: haec fraudi praemia sunto.</l>
<l TEIform="l" part="N">6. Incedit praeceps animi, vultuque feroci:</l>
<l TEIform="l" part="N">Cui paribus gemini curis vestigia figunt</l>
<l TEIform="l" part="N">Rectores. sed nil naturae fixa malignae</l>
<l TEIform="l" part="N">Semina mitescent cultu. terebrabere frontem,</l>
<l TEIform="l" part="N">Claraque nequiquam Moneagri sidera quaeres.</l>
<l TEIform="l" part="N">7. Tum meritis populoque gravem plaudente videbis</l>
<l TEIform="l" part="N">Adiuncto (insuetum) tractare ea munia nato:</l>
<l TEIform="l" part="N">Et patrio iussu bellantem arcere Pipinum:</l>
<l TEIform="l" part="N">8. Felix morte tua genitor. Natumque nepotemque</l>
<l TEIform="l" part="N">Exilio mutare solum non ipse superstes</l>
<l TEIform="l" part="N">Spectabis. quoniam tua nusquam exempla secuti,</l>
<l TEIform="l" part="N">Praesulis insonti maculabunt saxa cruore</l>
<l TEIform="l" part="N">Regnantes: vulgique asperrima corda movebunt.</l>
<l TEIform="l" part="N">9. Tunc rerum summam fugitive Obelere teneto:</l>
<l TEIform="l" part="N">Nec propere pulsum mirator cedere fratrem.</l>
<l TEIform="l" part="N">Ast pia magnanimi celebretur cura Valentis:</l>
<l TEIform="l" part="N">Dum pavidam hospitio Rivi cognominis Alti</l>
<l TEIform="l" part="N">Traducit gentem, venientis ab agmine Galli.</l>
<l TEIform="l" part="N">Purpureas video spumas fucare profundum,</l>
<pb id="s131" n="131" TEIform="pb"/>
<l TEIform="l" part="N">Multaque divulso submergi corpora ponte,</l>
<l TEIform="l" part="N">Induci cladem miseram: dum laudis amore</l>
<l TEIform="l" part="N">Hi pugnam accendunt, multaeque cupidine praedae:</l>
<l TEIform="l" part="N">Illi autem instigant contra: prolemque laremque</l>
<l TEIform="l" part="N">Defendunt: vires poscit labor ultimus omnes.</l>
<l TEIform="l" part="N">Donec felicem patriae victoria Martem</l>
<l TEIform="l" part="N">Annuerit: parvasque acies ad sicca vocarit</l>
<l TEIform="l" part="N">Crudeli mentem turbatus strage Pipinus.</l>
<l TEIform="l" part="N"><reg orig="Hîc" TEIform="reg">Hic</reg> demum sese melius primordia sument:</l>
<l TEIform="l" part="N">Eque mari aequabit picti fastigia caeli</l>
<l TEIform="l" part="N">Maior honos, ausisque manus spectata superbis.</l>
<l TEIform="l" part="N">Haec mirere senex: hic incrementa videbis.</l>
<l TEIform="l" part="N">Ac veluti, muros fixa quos transiit hasta</l>
<l TEIform="l" part="N">Infelix iuvenis (prohibent nam ignoscere leges)</l>
<l TEIform="l" part="N">Ingenti spatio, despectae ex aggere fossae,</l>
<l TEIform="l" part="N">Septem turritos nunc apti includere montes,</l>
<l TEIform="l" part="N">Admiranda patent totis spectacula terris:</l>
<l TEIform="l" part="N">Haud aliter tua gens hic vasta crescet opum vi:</l>
<l TEIform="l" part="N">Scilicet immensi longe pulcherrima mundi.</l>
<l TEIform="l" part="N">10. En igitur totus collucens murice et auro</l>
<l TEIform="l" part="N">Angelus: Heracliae fumantia culmina fundo</l>
<l TEIform="l" part="N">Instaurat: procul inde vagum dispersa per aequor</l>
<l TEIform="l" part="N">Oppida conglomerans, sceptra ad communia prolem</l>
<l TEIform="l" part="N">Eliget alternis. caesa ceruice rebelles</l>
<l TEIform="l" part="N">Mulctabit. posthaec fundens Aquilegia signa</l>
<l TEIform="l" part="N">Captivo specimen gratum super hoste reponet.</l>
<l TEIform="l" part="N">Longa dies factum, mactato corpore tauri</l>
<l TEIform="l" part="N">Cum grege Saetigero, castellaque diruta seruent.</l>
<l TEIform="l" part="N">11. Quis chorus ecce autem tibi Iustiniane faventum?</l>
<l TEIform="l" part="N">Tune igitur dono ingenti laudabere <reg orig="diuûm" TEIform="reg">diuum</reg>?</l>
<pb id="s132" n="132" TEIform="pb"/>
<l TEIform="l" part="N">Namque a Pellaeo soluentes littore nautas,</l>
<l TEIform="l" part="N">Magnum non nullis numen vectare periclis</l>
<l TEIform="l" part="N">Prospicio. pietas ô quae, sacrumue, Deusue?</l>
<l TEIform="l" part="N">Obvia procedit legio iuvenumque patrumque:</l>
<l TEIform="l" part="N">Condensae gremiis involuunt pignora matres,</l>
<l TEIform="l" part="N">Humida depictis sulcantes arva phaselis.</l>
<l TEIform="l" part="N">Ante Sacerdotum gratanti carmine pompa,</l>
<l TEIform="l" part="N">Ingeminant laudes, atque immortalia vota:</l>
<l TEIform="l" part="N">MARCE decus caeli, cui iam venerabile corpus</l>
<l TEIform="l" part="N">Inferimus, gaudens invicto Marce Leone,</l>
<l TEIform="l" part="N">Huc sanctos transfer manes: <reg orig="hîc" TEIform="reg">hic</reg> munera ad aras,</l>
<l TEIform="l" part="N">Templaque de solido statuemus marmore, et auro:</l>
<l TEIform="l" part="N">Servantes nostro aeternum tua nomina regno.</l>
<l TEIform="l" part="N">Haec laeto resonant plausu: feretrumque sacratum</l>
<l TEIform="l" part="N">Suppliciter cuncti manibus contingere gaudent.</l>
<l TEIform="l" part="N">At <reg orig="superûm" TEIform="reg">superum</reg> pignus voto posuere sacello:</l>
<l TEIform="l" part="N">Numen inexhaustum fama, atque insignibus orsis.</l>
<l TEIform="l" part="N">12. Tu vero templi fundator maxime, pulso</l>
<l TEIform="l" part="N">Malueris numquam patriae rediisse Caroso.</l>
<l TEIform="l" part="N">Incautum pietas fallet: populatus honestam</l>
<l TEIform="l" part="N">Caesariem, barbae decus, exuviasque: recedes</l>
<l TEIform="l" part="N">13. Deiectus. Veniet porro infelicibus armis</l>
<l TEIform="l" part="N">Massylum in rigidam classem Tradonicus usus.</l>
<l TEIform="l" part="N">Maurusis Croto portus male fide carinis,</l>
<l TEIform="l" part="N">Quot galeas, et scuta, virosque in gurgite volues?</l>
<l TEIform="l" part="N">Nec levis urbe dolor media: dum turpis in ipsos</l>
<l TEIform="l" part="N">Perfurit Alecto cives. quin aspicit aeger</l>
<l TEIform="l" part="N">Innocuo populus lapsantem sanguine patrem.</l>
<l TEIform="l" part="N">14. Tales post motus, Saracenis impiger Ursus</l>
<l TEIform="l" part="N">Vela fugae vertet, socias praedantibus oras:</l>
<pb id="s133" n="133" TEIform="pb"/>
<l TEIform="l" part="N">Inque <reg orig="Narentarûm" TEIform="reg">Narentarum</reg> periuria saeviet ultor.</l>
<l TEIform="l" part="N">15. Mollia quid tandem detrectas frena Comaclum?</l>
<l TEIform="l" part="N">Nec rabiem a tergo gliscentem instare tremiscis:</l>
<l TEIform="l" part="N">Dum pius insequitur Badoari funera frater.</l>
<l TEIform="l" part="N">Nec te etiam immunem pestis lacrimosa Ravennam</l>
<l TEIform="l" part="N">Praeterit: his quoniam ingemuit fera vulnera campis.</l>
<l TEIform="l" part="N">16. Illi suasit amor patriae deducere puppes,</l>
<l TEIform="l" part="N">Atque Narentanas dextra prohibere rapinas.</l>
<l TEIform="l" part="N">Deseret audentem Fortuna. immania circum</l>
<l TEIform="l" part="N">Agmina proturbans, tantis congressibus impar</l>
<l TEIform="l" part="N">Concidet, illa sui monumenta perennia linquens.</l>
<l TEIform="l" part="N">17. Murorum studiis tutis operata iuventus,</l>
<l TEIform="l" part="N">Aedificant: saxisque alte tractisque catenis</l>
<l TEIform="l" part="N">Conatu insigni nova propugnacula iungunt.</l>
<l TEIform="l" part="N">Instate ardentes, nam quantus frigore nunc nunc</l>
<l TEIform="l" part="N">Riphaeo globus exundans, suprema minatur</l>
<l TEIform="l" part="N">Excidia? intrepidi vim duram promite: non <reg orig="hîc" TEIform="reg">hic</reg></l>
<l TEIform="l" part="N">Imbellis praedo, fugiensue in limine Gallus:</l>
<l TEIform="l" part="N">Sed praedura cohors, neglectae prodiga vitae,</l>
<l TEIform="l" part="N">More ferae silvis ac furto assueta: cruentis</l>
<l TEIform="l" part="N">Artubus, et tabo caesorum vescitur atro.</l>
<l TEIform="l" part="N">Europae totos passim lugentis aceruos</l>
<l TEIform="l" part="N">Oppetere agnosco, laniataque corpora ventris</l>
<l TEIform="l" part="N">Explere ingluviem. iam charae coniugis esto</l>
<l TEIform="l" part="N">Quisque memor, lucisque extremae. eia ipsa referte</l>
<l TEIform="l" part="N">Facta patrum: quibus haec Scythiae foedissima monstra</l>
<l TEIform="l" part="N">Olim Pannonios servati egere sub agros.</l>
<l TEIform="l" part="N">Hinc sperate viri laudem: super abitis omnes</l>
<l TEIform="l" part="N">Euentus indefessi: terramque labantem</l>
<l TEIform="l" part="N"><reg orig="Ausonidûm" TEIform="reg">Ausonidum</reg> meritis solis consurgere <reg orig="vestrûm" TEIform="reg">vestrum</reg></l>
<pb id="s134" n="134" TEIform="pb"/>
<l TEIform="l" part="N">Dicetur. grati recolent ea cuncta minores.</l>
<l TEIform="l" part="N">18. Inde pater iuvenem Graia tellure, potitum</l>
<l TEIform="l" part="N">Muneribus titulisque, sinus penetrare dolebit</l>
<l TEIform="l" part="N">Non posse Illyricos: sed partis, sidere laevo</l>
<l TEIform="l" part="N">Exutum, aspectus optatos multa morari.</l>
<l TEIform="l" part="N">19. Connubiis sua pulchra novis solamina matres</l>
<l TEIform="l" part="N">Turicremas laeto iam sistunt ordine ad aras,</l>
<l TEIform="l" part="N">Et cupida exhilarat languentum pectora amantum.</l>
<l TEIform="l" part="N">Ecce inimicus atrox ipsa ad delubra deorum</l>
<l TEIform="l" part="N">Hister adest, sacra perrumpens: ante ora parentum</l>
<l TEIform="l" part="N">Devotas spoliis multis (miserabile) nuptas</l>
<l TEIform="l" part="N">Eripit, atque fuga celeri vada caerula verrit.</l>
<l TEIform="l" part="N">Quis dolor, unde salus, aut spes trepidae addita turbae?</l>
<l TEIform="l" part="N">Densa phalanx sectata duce ruit impete facto,</l>
<l TEIform="l" part="N">Versaque sollicitant remis freta: donec iniquam</l>
<l TEIform="l" part="N">Ducentes sortem, per stagna inopina prehensos</l>
<l TEIform="l" part="N">Invadunt furiis iustis. sternuntur ad unum</l>
<l TEIform="l" part="N">Corpora raptorum foedis proiecta lacunis.</l>
<l TEIform="l" part="N">Restituunt praedas acri virtute receptas,</l>
<l TEIform="l" part="N">Cuique suam: et ludos raptis sine more puellis</l>
<l TEIform="l" part="N">Adiciunt, apto Mariarum nomine dictos.</l>
<l TEIform="l" part="N">Quin etiam devicti hostes sollennia centum</l>
<l TEIform="l" part="N">Vina cadis onerant, et iam parere fatentur.</l>
<l TEIform="l" part="N">20. Euasit leto tandem, violentaque fugit</l>
<l TEIform="l" part="N">Vincula, ab Illyrico detentus carcere: <reg orig="Achiuûm" TEIform="reg">Achiuum</reg></l>
<l TEIform="l" part="N">Amissis opibus, repetit natalia regna:</l>
<l TEIform="l" part="N">Et toto applausu sublustri in sede locatur.</l>
<l TEIform="l" part="N">Qualis ubi oppositas nubes caligine spissa</l>
<l TEIform="l" part="N">Post tergum Veneris linquens pulcherrima flamma,</l>
<l TEIform="l" part="N">Per sudum agricolis operosis mane refulget.</l>
<pb id="s135" n="135" TEIform="pb"/>
<l TEIform="l" part="N">21. Dira <reg orig="Narentanûm" TEIform="reg">Narentanum</reg> legio maris obsidet aestum,</l>
<l TEIform="l" part="N">Ausa metu incusso largas avertere gazas.</l>
<l TEIform="l" part="N">Illi Martem acuunt, animis subit ira pudorque:</l>
<l TEIform="l" part="N">Nec requies donec perculsa mente cateruae</l>
<l TEIform="l" part="N">Orantes pacem, populatas crebra rapinas</l>
<l TEIform="l" part="N">Huc revehant: et quae fuerint dispendia totae</l>
<l TEIform="l" part="N">Persoluant. Exinde Aquilegia foedera firmans,</l>
<l TEIform="l" part="N">Internosque pio componens pectore motus,</l>
<l TEIform="l" part="N">Lugubris genitor labentia lumina claudit</l>
<l TEIform="l" part="N">Ob nati turpes furias, atque effera coepta.</l>
<l TEIform="l" part="N">22. Hunc vero extorrem, sceptris ignobile vulgus</l>
<l TEIform="l" part="N">Contra iussa patrum revocat: qui deinde secutus</l>
<l TEIform="l" part="N">Altera connubia, antiquos exosus amores,</l>
<l TEIform="l" part="N">Divitiis potitur, scelerumque indulget habenis.</l>
<l TEIform="l" part="N">Quo non fertur, opum largus? scit triste Opitergi</l>
<l TEIform="l" part="N">Exitium: indignansque suos Ferraria fines.</l>
<l TEIform="l" part="N">At fessi demum cives furialibus ausis,</l>
<l TEIform="l" part="N">Ipsum ad supplicium converso corde reposcunt.</l>
<l TEIform="l" part="N">Tutantur pavidum imprimis immania tecta,</l>
<l TEIform="l" part="N">Et medio <reg orig="aulaî" TEIform="reg">aulai</reg> sumptis stans miles in armis.</l>
<l TEIform="l" part="N">Iamque faces ad summa volant fastigia vento:</l>
<l TEIform="l" part="N">Perque sacros veterum postes Vulcania strages</l>
<l TEIform="l" part="N">Ingruit, et magis atque magis depascitur omnia.</l>
<l TEIform="l" part="N">Eheu crudeles, satis est, nunc parcite flammae:</l>
<l TEIform="l" part="N">Parcite divino cineri, bustoque verendo,</l>
<l TEIform="l" part="N">Fatalis templi foribus. nam maximus hic est,</l>
<l TEIform="l" part="N">Sospite quo Divo, fortuna erit integra regno:</l>
<l TEIform="l" part="N">Quo laeso, fractae vires, aversa potestas.</l>
<l TEIform="l" part="N">Attonitus mentem visis, ruit ille recedens:</l>
<l TEIform="l" part="N">Et miser urgentes a tergo respicit ignes,</l>
<pb id="s136" n="136" TEIform="pb"/>
<l TEIform="l" part="N">Vestibuloque ipso diram intentantia mortem</l>
<l TEIform="l" part="N">Agmina. versanti varia, haec sententia sedit.</l>
<l TEIform="l" part="N">Infantem fugiens patriis amplectitur ulnis,</l>
<l TEIform="l" part="N">Et prae se portans comitem vitaeve necisue,</l>
<l TEIform="l" part="N">Ad circumfusos haec verba novissima fundit.</l>
<l TEIform="l" part="N">O si qua est pietas <reg orig="vestrûm" TEIform="reg">vestrum</reg>, miserescite sontis,</l>
<l TEIform="l" part="N">Et quondam patri vitam donate vocato.</l>
<l TEIform="l" part="N">Aut si nil mereor, liceat superesse periclo</l>
<l TEIform="l" part="N">Hanc animam saltem, tenerum sine crimine pectus:</l>
<l TEIform="l" part="N">O cohibete iras socii, ac letalia tela.</l>
<l TEIform="l" part="N">His dictis, multo laniatus vulnere terrae</l>
<l TEIform="l" part="N">Corruit: innocuumque exsangui pectore pignus</l>
<l TEIform="l" part="N">Sustentans, miserae sobolis, proprique cruore</l>
<l TEIform="l" part="N">Voluitur: et duplices vitas exspirat eodem</l>
<l TEIform="l" part="N">Amplexu: saevitque canum latratus <corr sic="iu" resp="transcriber" TEIform="corr">in</corr> auras,</l>
<l TEIform="l" part="N">Dum rabido carpunt dilapsa cadavera morsu.</l>
<l TEIform="l" part="N">23. Invito post cura datur. non laudis egentem</l>
<l TEIform="l" part="N">Hunc populi fasces flexere, et vana cupido:</l>
<l TEIform="l" part="N">Sed patriae pietas, ac servantissima iusti</l>
<l TEIform="l" part="N">Corda. Superfusis disiectas ignibus arces</l>
<l TEIform="l" part="N">Attollit miserans: adytisque instaurat honorem:</l>
<l TEIform="l" part="N">Servatum numen sistens in sede refecta.</l>
<l TEIform="l" part="N">Ipse urbem Barii Maurusia signa trementis</l>
<l TEIform="l" part="N">Defensam dabit, ac palmae inter praemia ducet:</l>
<l TEIform="l" part="N">Stirpis et infensae fastus multa arte domabit.</l>
<l TEIform="l" part="N">Tum mentem afflatus dio spiramine, sortem</l>
<l TEIform="l" part="N">Mortalem exuitur: <reg orig="superûm" TEIform="reg">superum</reg> se deuovet aris:</l>
<l TEIform="l" part="N">Et solos tractat terreno in pondere divos.</l>
<l TEIform="l" part="N">24. Quin tu tolle minas, hinc iam obliviscere caesos,</l>
<l TEIform="l" part="N">Insontem puerum, foedatique ora parentis</l>
<pb id="s137" n="137" TEIform="pb"/>
<l TEIform="l" part="N">Acer Otho: profugus dum dulcia limina praesul</l>
<l TEIform="l" part="N">Intrat, et immiti permotum funere placat.</l>
<l TEIform="l" part="N">Libertas equidem tristes sub pectore vertit</l>
<l TEIform="l" part="N">Hos stimulos: poterunt utcumque ignoscere manes.</l>
<l TEIform="l" part="N">25. Nec vero arridet tacito fors candida Memo:</l>
<l TEIform="l" part="N">Quandoquidem saevos Caloprini sanguinis aestus</l>
<l TEIform="l" part="N">Compita per, trepidasque domos expertus: acerbam</l>
<l TEIform="l" part="N">Insinuare famem, aversi lugebit Othonis</l>
<l TEIform="l" part="N">Obliqua invidia, vulgatisque undique iussis.</l>
<l TEIform="l" part="N">Sed formidatus leti. annumerabitur umbris,</l>
<l TEIform="l" part="N">Et populum inflictis terroribus iste levabit.</l>
<l TEIform="l" part="N">26. Martius Argolico pollens Nilique favore</l>
<l TEIform="l" part="N">Urseolus, cunctis veniet tibi dignus amari.</l>
<l TEIform="l" part="N">Regna Liburnorum victor submittet et Histros,</l>
<l TEIform="l" part="N">Ac Phariam monitis neglectis eruet arcem,</l>
<l TEIform="l" part="N">Barbarico tutum sistens feruore profundum.</l>
<l TEIform="l" part="N">Iam Corycta vetus, Chame, Pola Colchica parent,</l>
<l TEIform="l" part="N">Iaderaque, Spalatrum, Corcyra invicta, Ragusum:</l>
<l TEIform="l" part="N">Arba memor voti, Traguri civesque Parenti:</l>
<l TEIform="l" part="N">Omnibus his bellator ovat, figitque tropaea:</l>
<l TEIform="l" part="N">Victoremque novum accepto fert Dalmata freno.</l>
<l TEIform="l" part="N">27. Instat vi patria detrudere finibus alter</l>
<l TEIform="l" part="N">Casuros hostes: dignatus honore superbo</l>
<l TEIform="l" part="N">Ob claras dotes, et Pannoniis hymenaeis.</l>
<l TEIform="l" part="N">Ille etiam partas collustrans impiger oras,</l>
<l TEIform="l" part="N">Accipiet reddetque fidem laetantibus. inde</l>
<l TEIform="l" part="N">Incautum excipiens solio detrudit avito</l>
<l TEIform="l" part="N">Coniurata manus, terrisque relegat Achaeis.</l>
<l TEIform="l" part="N">28. Nec te cedentem probitas Centranice texit:</l>
<l TEIform="l" part="N">Relligiosa super nam instratus tegmina, duro</l>
<pb id="s138" n="138" TEIform="pb"/>
<l TEIform="l" part="N">Votorum exilio fratrum mittere. subibunt</l>
<l TEIform="l" part="N">Quos brevitas ambos et fama obscura recondit.</l>
<l TEIform="l" part="N">29. Infandis abiecta odiis unius ob iram</l>
<l TEIform="l" part="N"><reg orig="Urseolûm" TEIform="reg">Urseolum</reg> laudata tribus: ditione iacentem</l>
<l TEIform="l" part="N">Nunc alia quaerunt patriam: populantur honores</l>
<l TEIform="l" part="N">Immeriti totos: varium et mutabile semper</l>
<l TEIform="l" part="N">Vulgus. in imperium (ritu cessante priorum,</l>
<l TEIform="l" part="N">Quo socium princeps in regni parte locabat)</l>
<l TEIform="l" part="N">Unicus accitur. Servabit postera morem</l>
<l TEIform="l" part="N">Hunc aetas: unumque suum pubes sua noscet.</l>
<l TEIform="l" part="N">30. Transcripta alternis signis labat ariete crebro</l>
<l TEIform="l" part="N">Iadera, et horrifico casu exhortatur in arma</l>
<l TEIform="l" part="N">Diffisos coetus. etiam te turbide Pepo</l>
<l TEIform="l" part="N">(Quem dudum ad pugnas non ulla pericla movebant)</l>
<l TEIform="l" part="N">Romuleae terrent voces, placataque rursus</l>
<l TEIform="l" part="N">Dant corda, hos pariter monitus, hostemque timenti.</l>
<l TEIform="l" part="N">31. Nympha quid ô nimium credis formosa colori?</l>
<l TEIform="l" part="N">Nec sentis pulchros artus heu tabe peruri</l>
<l TEIform="l" part="N">Immunda? fastum ô faciles vos ponite natae,</l>
<l TEIform="l" part="N">Quascumque Oceanus vitreis sibi legit in aruis.</l>
<l TEIform="l" part="N">Siluius acceptum nomen felicibus orsis,</l>
<l TEIform="l" part="N">Dum fortuna fuit. Sed frustra obtendere contra</l>
<l TEIform="l" part="N"><reg orig="Normanûm" TEIform="reg">Normanum</reg> invisas classes ingressus: acerbo</l>
<l TEIform="l" part="N">Cum luctu caedi socios exponet, et undis.</l>
<l TEIform="l" part="N">32. Permensi fausto Byzantia littora cursu</l>
<l TEIform="l" part="N">Legati responsa ferunt: submittite colla</l>
<l TEIform="l" part="N">Horrida, Dalmatiae vis, pugnacesque Croatae.</l>
<l TEIform="l" part="N">Adriacumque ultro signis praescribite nomen.</l>
<l TEIform="l" part="N">Fallor? an ex oculis se visum avertere Numen,</l>
<l TEIform="l" part="N">Tutamen gentis, nulli exsuperabile Numen?</l>
<pb id="s139" n="139" TEIform="pb"/>
<l TEIform="l" part="N">Da pater augurium: proh sacram porrige palmam,</l>
<l TEIform="l" part="N">Porrige, nunc ipso ruit alta a culmine virtus:</l>
<l TEIform="l" part="N">Et se diluvio miscens effundit in aequor</l>
<l TEIform="l" part="N">Urbs, <reg orig="diuûm" TEIform="reg">diuum</reg> domus, heu multos dominata per annos.</l>
<l TEIform="l" part="N">Quid refugis? si te plebis commissa nefandae</l>
<l TEIform="l" part="N">Ulla abigunt, coetus omnes prohibebimus aris:</l>
<l TEIform="l" part="N">Abdita nam princeps adeat tua limina solus,</l>
<l TEIform="l" part="N">Soli quos curae pietas praefecit habendae.</l>
<l TEIform="l" part="N">33. In Mahometigenas ardens late emicat orbis,</l>
<l TEIform="l" part="N">Ereptas <reg orig="Solymûm" TEIform="reg">Solymum</reg> sedes et templa reposcens</l>
<l TEIform="l" part="N">Relligione patrum, magnoque augusta Tonante,</l>
<l TEIform="l" part="N">Illic qui posuit se hominem, moribundaque membra,</l>
<l TEIform="l" part="N">Idem immortalis. socia agmina iungere fixum est,</l>
<l TEIform="l" part="N">Bis centumque rates laetis procedere velis.</l>
<l TEIform="l" part="N">Sed male Pisanos Rhodio concurrere portu</l>
<l TEIform="l" part="N">Fortuna implicuit, victasque amittere puppes.</l>
<l TEIform="l" part="N">Ionio in magno generatrix inclita vatum</l>
<l TEIform="l" part="N">Smyrna iugo assuescit: miratur dives amomo</l>
<l TEIform="l" part="N">Assyrius populum ignotum, armatasque carinas.</l>
<l TEIform="l" part="N">34. Inde urbem Patavi funesta lacessere bella</l>
<l TEIform="l" part="N">Indignans videas: et notas cernere turmas,</l>
<l TEIform="l" part="N">Henricumque altas dirimentem legibus iras.</l>
<l TEIform="l" part="N">Bis diram populo dant clara incendia lucem,</l>
<l TEIform="l" part="N">Horrendisque furit miserum Vulcanus habenis.</l>
<l TEIform="l" part="N">Quem modo victorem non fallax fama ferebat,</l>
<l TEIform="l" part="N">Illyricos fines infracto Marte tuentem</l>
<l TEIform="l" part="N">Praedicat immiti traiectum viscera telo</l>
<l TEIform="l" part="N">Procubuisse: suisque atrum immisisse timorem.</l>
<l TEIform="l" part="N">35. Itur in incertos Asiae non sponte labores,</l>
<l TEIform="l" part="N">Et circumfuso fremitu relevatur Iope.</l>
<pb id="s140" n="140" TEIform="pb"/>
<l TEIform="l" part="N">Barbarico exsultant auro spoliisque superbi,</l>
<l TEIform="l" part="N">Navales turbae. pretioso murice Sarra</l>
<l TEIform="l" part="N">Optima, difficilesque moras et dura pericla</l>
<l TEIform="l" part="N">Respuit, externum miroque errore recepit.</l>
<l TEIform="l" part="N">Nec Rhodus, aut Lesbos, Methone submissa, Chiusque</l>
<l TEIform="l" part="N">Non sensere viros reduces, Androsque, Samusque,</l>
<l TEIform="l" part="N">Quique impune novis vix paret Dalmata sceptris.</l>
<l TEIform="l" part="N">36. Quin nec Pisanis strage exsaturata quiescunt</l>
<l TEIform="l" part="N">Pectora: sed venis feruens iniuria inhaesit</l>
<l TEIform="l" part="N">Altius, ac Rhodios casus expendere suasit.</l>
<l TEIform="l" part="N">Ipsi Antenorei veteres etiam arma resumunt:</l>
<l TEIform="l" part="N">Sed grave, converso pugnae se credere Marte.</l>
<l TEIform="l" part="N">Res Argivorum magno turbante tumultu</l>
<l TEIform="l" part="N">Excita vis <reg orig="Venetûm" TEIform="reg">Venetum</reg> sistet: super usque Sicanas</l>
<l TEIform="l" part="N">Se infundens oras: terroribus omnia miris</l>
<l TEIform="l" part="N">Complebit, tutosque arcebit ab hoste Pelasgos.</l>
<l TEIform="l" part="N">37. Vixisti rapto pressum Guiscarde per aequor:</l>
<l TEIform="l" part="N">Iam nodo informis leti tibi guttura nectunt:</l>
<l TEIform="l" part="N">Navita securus placidis dat carbasa ventis,</l>
<l TEIform="l" part="N">Et pacto Siculas exportat foedere merces.</l>
<l TEIform="l" part="N">38. Composito in generum molitur signa quietum</l>
<l TEIform="l" part="N">Emanuel: Venetos ergo hinc sociata negantes</l>
<l TEIform="l" part="N">Agmina sollicitat, quaesito hoc cardine culpae.</l>
<l TEIform="l" part="N">Iccirco validas centum placet ire triremes,</l>
<l TEIform="l" part="N">Ulciscique nefas, toto se opponere ponto.</l>
<l TEIform="l" part="N">Hos ille indulgens ludit, caussasque morandi</l>
<l TEIform="l" part="N">Implicat, ac vires <reg orig="cunctantûm" TEIform="reg">cunctantum</reg> emollit acerbas:</l>
<l TEIform="l" part="N">Dum miseranda lues furto desaevit: et ipsa</l>
<l TEIform="l" part="N">Certatim agglomerans corrupta cadavera tollit.</l>
<l TEIform="l" part="N">Vos etiam ô magni stirps optima Iustiniani</l>
<pb id="s141" n="141" TEIform="pb"/>
<l TEIform="l" part="N">Contigit oppetere, ac totum disperdere nomen:</l>
<l TEIform="l" part="N">Ni sacra Romani subeat iam cura parentis</l>
<l TEIform="l" part="N">Subsidio: ac iuvenem servatum a morte reposcens,</l>
<l TEIform="l" part="N">Permittat taedas, abiuratosque hymenaeos.</l>
<l TEIform="l" part="N">Ex illo rediens fluxis ad limina rebus</l>
<l TEIform="l" part="N">Infelix princeps, crimenque caputque malorum</l>
<l TEIform="l" part="N">Diditur: ac patriis crudelia vulnera membris</l>
<l TEIform="l" part="N">Accipiens, pacem nimium exsecratur amatam.</l>
<l TEIform="l" part="N">39. Fas omne abrumpit Danaus: candentiaque aera</l>
<l TEIform="l" part="N">Missi oratoris visus praetendit ad ipsos:</l>
<l TEIform="l" part="N">Tormenti genus horrendum. Federice potenti</l>
<l TEIform="l" part="N">Proice tela manu: nec tantum assuesce dolorem.</l>
<l TEIform="l" part="N">Ille quidem latitans, in lucem se exseret hospes:</l>
<l TEIform="l" part="N">Et captae sancto genitorem prolis amore</l>
<l TEIform="l" part="N">Ad pacis leges adiget. voluentia secla</l>
<l TEIform="l" part="N">Id recolent: facti quin auri lucidus orbis</l>
<l TEIform="l" part="N">Centauro eicitur magna, inviolabile pignus</l>
<l TEIform="l" part="N">Nereidum matri, atque Adriaco Neptuno.</l>
<l TEIform="l" part="N">40. Aurius, haud unquam tactus popularibus auris,</l>
<l TEIform="l" part="N">Non semel effetam veri tentabit Iadren,</l>
<l TEIform="l" part="N">Eversurum arces minitans: divellitur inde,</l>
<l TEIform="l" part="N">Protinus ad Solymos hortatu urgent vocatus,</l>
<l TEIform="l" part="N">Cum Gallo, Belgis, semotisque orbe Britannis,</l>
<l TEIform="l" part="N">Et male gaudenti fluvium tentare Fedrico.</l>
<l TEIform="l" part="N">Nec quicquam versare dolos Saladine iuvabit:</l>
<l TEIform="l" part="N">Hostis ovans muros recipit <reg orig="Ptolemaîdis" TEIform="reg">Ptolemaidis</reg> altae.</l>
<l TEIform="l" part="N">41. Ambustos oculos fessum experietur Hetruscus</l>
<l TEIform="l" part="N">Dandulea de gente virum: experientur et Histri,</l>
<l TEIform="l" part="N">Dictaeique sinus, vulgataque Constantino</l>
<l TEIform="l" part="N">Moenia, periuri facinus non ulta tyranni.</l>
<pb id="s142" n="142" TEIform="pb"/>
<l TEIform="l" part="N">Iste quidem ante annos curae maturus, et aequi</l>
<l TEIform="l" part="N">Consilii puer: extractum de carcere Isachum</l>
<l TEIform="l" part="N">Eripiet: patruum scelerata fraude superbum</l>
<l TEIform="l" part="N">Eiciens. sed non haec Parcae gaudia longum</l>
<l TEIform="l" part="N">Esse sinent: instans ambobus terminus haeret.</l>
<l TEIform="l" part="N">42. Crebra per Aegaeum dominis permissa profundum</l>
<l TEIform="l" part="N">Oppida: et Ionio loca passim consita Nereo,</l>
<l TEIform="l" part="N">Rectorem accipiunt Latum. Genuense cadaver</l>
<l TEIform="l" part="N">Tot formidatum nautis, trabe pendet ab alta.</l>
<l TEIform="l" part="N">Feta malis Methone cadit, atque invisa Corone.</l>
<l TEIform="l" part="N">Haud tenue instabili Cretae transcribitur agmen.</l>
<l TEIform="l" part="N">Nec tamen interea quascumque incidere lites</l>
<l TEIform="l" part="N">Fas erit: hinc atque hinc se se bella horrida rumpent.</l>
<l TEIform="l" part="N">Nec modo transierim tutantes castra puellas,</l>
<l TEIform="l" part="N">Et teneram pubem, ludo certare paratos.</l>
<l TEIform="l" part="N">Iamque nuces et poma volant, bene olentia utrinque</l>
<l TEIform="l" part="N">Lilia, purpureaeque rosae: iocus illa ministrat</l>
<l TEIform="l" part="N">Tela. sed insignis subito e puerilibus armis</l>
<l TEIform="l" part="N">Seditio, matrum conterrita pectora turbat.</l>
<l TEIform="l" part="N">Nec requievit enim, donec sub pacis iniquae</l>
<l TEIform="l" part="N">Consulta Adriacus Patavos exercitus egit.</l>
<l TEIform="l" part="N">43. Auxilium Lesbos Cretaeis sistet in oris:</l>
<l TEIform="l" part="N">Sed miserum fractis discet dare lintea remis.</l>
<l TEIform="l" part="N">Inter se coiisse videt duo fulmina belli</l>
<l TEIform="l" part="N">Byzantum pavitans, tamque ipsum accendere Martem:</l>
<l TEIform="l" part="N">Hac fortuna stetit: dura obsidione levantur,</l>
<l TEIform="l" part="N">Bisque cruentatos sumunt freta tincta rubores.</l>
<l TEIform="l" part="N">En astu Patavina iugo tum colla prementur,</l>
<l TEIform="l" part="N">Vicinae multum indiga opis. Congressibus impar</l>
<l TEIform="l" part="N">Horribilem iuvenis patri fert caede dolorem.</l>
<pb id="s143" n="143" TEIform="pb"/>
<l TEIform="l" part="N">Quos toties lusit dominos persensit Iadre.</l>
<l TEIform="l" part="N">44. Indignans tumidum requievit Mincius amnem:</l>
<l TEIform="l" part="N">Dum bissena <reg orig="virûm" TEIform="reg">virum</reg> morientum milia diram</l>
<l TEIform="l" part="N">Explebunt rabiem, crudelia funera passi.</l>
<l TEIform="l" part="N">Nempe Antenoreos intrant victricia muros</l>
<l TEIform="l" part="N">Signa: nec indomitos dabitur compescere motus,</l>
<l TEIform="l" part="N">Ni tot per varias <reg orig="mactâris" TEIform="reg">mactaris</reg> corpora mortes</l>
<l TEIform="l" part="N">O impacatis Eceline e partibus orte.</l>
<l TEIform="l" part="N">45. Consorti e templo Syriis discordia terris</l>
<l TEIform="l" part="N">Adiuncto incessit Liguri. nec numine laevo</l>
<l TEIform="l" part="N">Occubuisse semel satis est: quin maius adorti</l>
<l TEIform="l" part="N">Tentamentum: ipsa Drepani illaetabilis ora</l>
<l TEIform="l" part="N">Optabunt frustra vanos posuisse furores.</l>
<l TEIform="l" part="N">Ille autem incepti (quoniam sors laeta recessit)</l>
<l TEIform="l" part="N">Desertor, tuto hostiles sibi temperat iras.</l>
<l TEIform="l" part="N">46. Quas non dira fames monet implorarier urbes?</l>
<l TEIform="l" part="N">Sed nihil aut pretio aut multis hortatibus actum.</l>
<l TEIform="l" part="N">Felsineos vasto demum molimine cives</l>
<l TEIform="l" part="N">Populifer Padus excipiet: turbata secundum</l>
<l TEIform="l" part="N">Ostia vel profugos, vel dura sorte cadentes.</l>
<l TEIform="l" part="N">Sed passim Venetos haud aspernanda precatos</l>
<l TEIform="l" part="N">Serior imposito censu reminiscitur aetas.</l>
<l TEIform="l" part="N">47. Anconem indignis animis nova iura ferentem</l>
<l TEIform="l" part="N">Instat Romuleus coniungi foedere praesul:</l>
<l TEIform="l" part="N">Mutatos clypeos, aptata insignia furto</l>
<l TEIform="l" part="N">Fama erit, ac turmas obducto errore prehensas.</l>
<l TEIform="l" part="N">Sed dum mista capit nullos iniuria fines,</l>
<l TEIform="l" part="N">Sedati inter se firmata pace quiescent.</l>
<l TEIform="l" part="N">48. Exin lugubri vada fervida mole ciebis,</l>
<l TEIform="l" part="N">Et fremitu senior quassabis caerula late.</l>
<pb id="s144" n="144" TEIform="pb"/>
<l TEIform="l" part="N">Seu quia mobilitas te audacis strinxerit Histri,</l>
<l TEIform="l" part="N">Cui mentem adicient exorsa Aquilegia: seu quod</l>
<l TEIform="l" part="N">Nequiquam Syrios tractus petiere phalanges,</l>
<l TEIform="l" part="N"><reg orig="Christicolûmque" TEIform="reg">Christicolumque</reg> isthinc retro sublapsa potestas.</l>
<l TEIform="l" part="N">49. In Ligurem auspiciis geminato Marte sinistris</l>
<l TEIform="l" part="N">Certatur: fractoque illidens ossa cerebro</l>
<l TEIform="l" part="N">Ipse gubernator se exosum destinat umbris.</l>
<l TEIform="l" part="N">Indignos contra conspirant impia patres</l>
<l TEIform="l" part="N">Pectora: per mediasque vias it triste periclum:</l>
<l TEIform="l" part="N">Sed merita auctores (ut semper) poena retundet.</l>
<l TEIform="l" part="N">Rursum terrores alios sacer ore Quirinus</l>
<l TEIform="l" part="N">Accumulat: dum subsidens Ferraria paret.</l>
<l TEIform="l" part="N">Perque domos hostem trepidant, flammasque volantes.</l>
<l TEIform="l" part="N">50. Alternans toties fallaci cedet Ibero</l>
<l TEIform="l" part="N">Iadera: sed medio sociorum naufraga fluctu</l>
<l TEIform="l" part="N">Corpora, commissum scelus expendisse gemiscet:</l>
<l TEIform="l" part="N">Infandumque caput vix tutae adnabit arenae.</l>
<l TEIform="l" part="N">51. Quanta autem patriae superat pietatis imago?</l>
<l TEIform="l" part="N">Unus pro multis commoti sustinet aestum</l>
<l TEIform="l" part="N">Clementis: colloque trahens horrentia ferri</l>
<l TEIform="l" part="N">Pondera, sub pedibus nutus observat heriles.</l>
<l TEIform="l" part="N">Non secus ac mensam trepidans canis haeret ad altam,</l>
<l TEIform="l" part="N">Opperiens tardam malis crepitantibus escam:</l>
<l TEIform="l" part="N">Iamque minas domini, tergo iam verbera perfert.</l>
<l TEIform="l" part="N">Sic ille: at numquam memori fors eximet aevo.</l>
<l TEIform="l" part="N">Threicias instructa manus processit ad arces,</l>
<l TEIform="l" part="N">Ausa sequi adversum Ligurem: qui urgentia castra</l>
<l TEIform="l" part="N">Permetuens, misso sancit nova pacta tumore.</l>
<l TEIform="l" part="N">52. Nec rabidi possunt armis absistere Turci:</l>
<l TEIform="l" part="N">Donec deprensos immenso robore Zenus</l>
<pb id="s145" n="145" TEIform="pb"/>
<l TEIform="l" part="N">Et ferro et laqueis turmatim ad Tartara mittat.</l>
<l TEIform="l" part="N">Scalanae intentans genti fera funera Rubri,</l>
<l TEIform="l" part="N">In quantum spe tollis avos? hoc acrius ergo</l>
<l TEIform="l" part="N">De medio tristi lugebunt vulnere raptum.</l>
<l TEIform="l" part="N">53. Terrifici subito montes voluuntur aquarum,</l>
<l TEIform="l" part="N">Miscentes terramque fretumque: at non sua damma</l>
<l TEIform="l" part="N">Advertunt, sceptro excusso Gortynia pubes:</l>
<l TEIform="l" part="N">Dum peditum occurrens redigit vis dura rebelles.</l>
<l TEIform="l" part="N">54. Aspera pannonios attraxit caussa maniplos,</l>
<l TEIform="l" part="N">In patriam reditus <reg orig="queis" TEIform="reg">quis</reg> fata adversa negabunt.</l>
<l TEIform="l" part="N">Unde tremor terris? hominumque et vasta deorum</l>
<l TEIform="l" part="N">Culmina praecipitant: malesuada invadit egestas,</l>
<l TEIform="l" part="N">Corruptoque lues caelo, tum letifer annus.</l>
<l TEIform="l" part="N">Tristis ubique pavor, et feminei ululatus,</l>
<l TEIform="l" part="N">Inque dies aegris avidam cladem aggerat atra</l>
<l TEIform="l" part="N">Tisiphone. posthaec cum multo sanguine venit</l>
<l TEIform="l" part="N">Nunc his, nunc anceps Ligurum victoria turmis.</l>
<l TEIform="l" part="N">Post tamen ingressus varios, finemque sub ipsum,</l>
<l TEIform="l" part="N">Sardoos circa portus nova gloria tollit</l>
<l TEIform="l" part="N">Gliscentes animos: quoniam Genuensibus actis,</l>
<l TEIform="l" part="N">Arma, viros, gazasque omnes mersere profundo.</l>
<l TEIform="l" part="N">55. Sed rursum vires alias, nova proelia tentant,</l>
<l TEIform="l" part="N">Caesorum aequantes numerum: non hoc tamen ante</l>
<l TEIform="l" part="N">Confligens plausis coruorum exercitus alis,</l>
<l TEIform="l" part="N">Et cruor et vulsae cessabunt dicere pennae.</l>
<l TEIform="l" part="N">Ipsum autem trepidi patres indigna moventem</l>
<l TEIform="l" part="N">Arripuere ducem: periuraque colla securi</l>
<l TEIform="l" part="N">Mulctantes, famam damnati ex ordine avito</l>
<l TEIform="l" part="N">Sustulerunt: urbemque adoperta fraude levarunt.</l>
<l TEIform="l" part="N">56. Captivi notos veniunt hinc inde penates,</l>
<pb id="s146" n="146" TEIform="pb"/>
<l TEIform="l" part="N">Votaque diis superis soluunt: et pace reducta</l>
<l TEIform="l" part="N">Servati exsultant. iam nunc discordia demens</l>
<l TEIform="l" part="N">Pannonas invasit, vastosque educere aceruos</l>
<l TEIform="l" part="N">Admonuit, longeque alienae effundere terrae.</l>
<l TEIform="l" part="N">57. Obiciunt Itali sese defensa tot annos</l>
<l TEIform="l" part="N">Ad loca: conatque haud inferiora secuti,</l>
<l TEIform="l" part="N">Insistunt contra externum detrudere regem.</l>
<l TEIform="l" part="N">Fata vetant: virtus ergo quid vivida possit?</l>
<l TEIform="l" part="N">Ceditur. Illyriaeque oras data dicta refellens</l>
<l TEIform="l" part="N">Occupat, et facta Ludovicus pace potitur.</l>
<l TEIform="l" part="N">58. Pertaesum est varii incepti, <reg orig="magnûmque" TEIform="reg">magnumque</reg> laborum</l>
<l TEIform="l" part="N">Ausoniae: populis igitur sententia versa</l>
<l TEIform="l" part="N">Idaeis: duros iuvat evasisse lupatos,</l>
<l TEIform="l" part="N">Rectoresque alios rebus legisse novatis.</l>
<l TEIform="l" part="N">Non impune tamen: pressis parere necesse,</l>
<l TEIform="l" part="N">Auctoresque ipsos miserari extrema luentes.</l>
<l TEIform="l" part="N">59. Euentu super hoc nec dum turbata Calergus</l>
<l TEIform="l" part="N">Corda gerens: iterum se in tanta pericula mittit:</l>
<l TEIform="l" part="N">Imo ait, arreptis signis, fortissima frustra</l>
<l TEIform="l" part="N">Pectora, nunc animis opus est: me me duce ferrum</l>
<l TEIform="l" part="N">Corripite, infractis mecum vim viribus omnem</l>
<l TEIform="l" part="N">Exite: haec superat via liberatis ademptae:</l>
<l TEIform="l" part="N">Ante oculos iam tuta salus: ipsosque morantes</l>
<l TEIform="l" part="N">Exhortatur agens: ne quis timor orsa reflectat.</l>
<l TEIform="l" part="N">Dixerat hic: residesque audacibus induit armis:</l>
<l TEIform="l" part="N">Sed non et dixisse volet. namque hoste subactus</l>
<l TEIform="l" part="N">Magnanimo, varios moriens reminiscitur ausus:</l>
<l TEIform="l" part="N">Gnosiaque Adriaco residet victore potestas.</l>
<l TEIform="l" part="N">60. Tergesti veteris iussos descendit in agros</l>
<l TEIform="l" part="N">Accola Danubii: nequiquam plurima adortus,</l>
<pb id="s147" n="147" TEIform="pb"/>
<l TEIform="l" part="N">A tergo statuit promissos linquere muros.</l>
<l TEIform="l" part="N">Nec tibi Carraro placida contenta quiete</l>
<l TEIform="l" part="N">Mens fuerit: donec domitus cum Pannone iuncto</l>
<l TEIform="l" part="N">Difficiles <reg orig="Patauûm" TEIform="reg">Patavum</reg> mores invexeris urbi.</l>
<l TEIform="l" part="N">Multa quidem meritis Pisanum fama tropaeis</l>
<l TEIform="l" part="N">Extulit: at dum versa fidem fortuna fefellit,</l>
<l TEIform="l" part="N">Carceribus clauso veteris male gratia facti</l>
<l TEIform="l" part="N">Proderit. adversis cum vero allabitur aequor</l>
<l TEIform="l" part="N">Classibus, et taedis fumans iam Clodia cessit:</l>
<l TEIform="l" part="N">Omnis in hoc uno superabit cura recepto.</l>
<l TEIform="l" part="N">Ante fores ergo quae signa Ligustica Martem</l>
<l TEIform="l" part="N">Instigant, acuuntque metum, iam ponere fastus,</l>
<l TEIform="l" part="N">Incassumque alio excussos laxare rudentes.</l>
<l TEIform="l" part="N">61. Nec tantum legem se Maurocenus ad unam</l>
<l TEIform="l" part="N">Verteret: ac tortos funes sine sanguine tollens,</l>
<l TEIform="l" part="N">Subiceret ferro capita obtruncanda latronum:</l>
<l TEIform="l" part="N">Verum alios longe mentem adiecisset ad usus,</l>
<l TEIform="l" part="N">Non laudum indignus, si qua fata aspera rumpat:</l>
<l TEIform="l" part="N">Multum atrox Lachesis praelato invidit honori.</l>
<l TEIform="l" part="N">62. Obiciet poenis ausum iuvenilia natum</l>
<l TEIform="l" part="N">Immotus genitor, et servantissimus aequi:</l>
<l TEIform="l" part="N">Quam mallent alii immitem flexisse precando?</l>
<l TEIform="l" part="N">Creverat immensum Galeaci robur: at illum</l>
<l TEIform="l" part="N">Circumstant Veneti, non ulteriora ferentes</l>
<l TEIform="l" part="N">Tentantem: pulsus Mantoos oderit agros.</l>
<l TEIform="l" part="N">63. Opportuna equidem rebus Lombardus egenis</l>
<l TEIform="l" part="N">Auxilia adiecit: Methones liquentia circum</l>
<l TEIform="l" part="N">Stagna, premens Ligurem successa animisque superbum.</l>
<l TEIform="l" part="N">Scalanos tacita fretus Carrarius arte</l>
<l TEIform="l" part="N">Cum genere extinxit: tota cum stirpe ruentem</l>
<pb id="s148" n="148" TEIform="pb"/>
<l TEIform="l" part="N">Mox ipsum Euganei resonabunt undique colles.</l>
<l TEIform="l" part="N">Veronae muri, Feltrum, veteresque Coloni,</l>
<l TEIform="l" part="N">Bellunum, et Patavis nimium Vincentia campis</l>
<l TEIform="l" part="N">Vicina, aligeri gestant insigne leonis.</l>
<l TEIform="l" part="N">Contra autem Tusco stipatus milite Pipus</l>
<l TEIform="l" part="N">Ardua molitur: rebus post deinde relictis,</l>
<l TEIform="l" part="N">Heu miseras fauces liquefacto proluit auro.</l>
<l TEIform="l" part="N">64. Quis tamen hoc Utino prudens persuadeat auctor,</l>
<l TEIform="l" part="N">Respuere imperium, dubio se credere Marti?</l>
<l TEIform="l" part="N">Cum se defessis animis mox offerat ultro:</l>
<l TEIform="l" part="N">Et tota aeriferos submittens Carnia montes</l>
<l TEIform="l" part="N">Cedat ius proprium Techi, Venetoque remittat.</l>
<l TEIform="l" part="N">Non tulit augustam miserans Mocenicus aedem</l>
<l TEIform="l" part="N">Coniectis priscum facibus posuisse decorem:</l>
<l TEIform="l" part="N">Tecta sed hortatu atque auro semiusta refecit.</l>
<l TEIform="l" part="N">65. Brixia pugnanti numquam defensa Philippo</l>
<l TEIform="l" part="N">Hac cessit. stragesque Padi per amoena fluenta</l>
<l TEIform="l" part="N">Ingruit: ô fugite: haud semper victoria ridet</l>
<l TEIform="l" part="N">Invictis. Ligurem quin debellate fugacem:</l>
<l TEIform="l" part="N">Et trepidam (cur iam segnes) tentate Cremonam.</l>
<l TEIform="l" part="N">Tuque etiam instantis Picinini Sfortia vires</l>
<l TEIform="l" part="N">Infringe: et genero deinceps dotatus ab hoste,</l>
<l TEIform="l" part="N">Non huc verte acies: illac sed dirige cursum,</l>
<l TEIform="l" part="N">Qua Mediolani potior fors moenia spondet.</l>
<l TEIform="l" part="N">Diruta procumbunt Byzanti tecta: priusquam</l>
<l TEIform="l" part="N">Subsidia horrentes turmas adiere Getarum.</l>
<l TEIform="l" part="N">66. Intremuit quassata sinus terra Itala circum,</l>
<l TEIform="l" part="N">Consiliis habitus quando non futilis auctor</l>
<l TEIform="l" part="N">E patrum solio Maripetrus iura ministrat.</l>
<l TEIform="l" part="N">Tum nova Teutonicam mentem experientia coepit:</l>
<pb id="s149" n="149" TEIform="pb"/>
<l TEIform="l" part="N">Incisisque notis veterum monimenta virorum</l>
<l TEIform="l" part="N">Coepta legi, et seclo penitus superesse minorum:</l>
<l TEIform="l" part="N">Cum primi foliis et cerae glutine tantum</l>
<l TEIform="l" part="N">Mandarent multo praeclara reperta labore.</l>
<l TEIform="l" part="N">67. Non tibi Tergestum Mauro, sed cetera laudem</l>
<l TEIform="l" part="N">Facta ferant: iam iamque manum glomerare memento,</l>
<l TEIform="l" part="N">Arma parare, ducesque, et vela, impellere remos.</l>
<l TEIform="l" part="N">Heu quo <reg orig="Graiugenûm" TEIform="reg">Graiugenum</reg> ductu considit in oris</l>
<l TEIform="l" part="N">Dira fremens Othomannus? ut horrent omnia caede?</l>
<l TEIform="l" part="N">Perque hominum flammae volitant per culmina <reg orig="diuûm" TEIform="reg">diuum</reg>.</l>
<l TEIform="l" part="N">68. Ipse etiam validas haud segnis cogere turmas</l>
<l TEIform="l" part="N">Institit, ac duri misto Tronus agmine Persae</l>
<l TEIform="l" part="N">Maeonio Smyrnam insignem delevit alumno.</l>
<l TEIform="l" part="N">Invehitur magna matrum Catherina caterva:</l>
<l TEIform="l" part="N">Et se pulchra viro dignatur iungere Cypro:</l>
<l TEIform="l" part="N">Non metuens Austris dubiis committere vitam:</l>
<l TEIform="l" part="N">69. At non exiguos luctus post fata mariti</l>
<l TEIform="l" part="N">Perferet: ut subito late omnia feruere motu</l>
<l TEIform="l" part="N">Spectabit, patruique aspersas sanguine cautes.</l>
<l TEIform="l" part="N">Tu modo maturare viam Mocenice pergo:</l>
<l TEIform="l" part="N">Hoc votis Cyprus rogat, atque Albania Scodra,</l>
<l TEIform="l" part="N">Dum Turcos aegre vulsis a moenibus arcet.</l>
<l TEIform="l" part="N">70. Illi etiam crebris Aetolum assultibus urgent</l>
<l TEIform="l" part="N">Naupactum: donec tota obsidione repulsos</l>
<l TEIform="l" part="N">Tormentis horret muralibus excita Lemnos.</l>
<l TEIform="l" part="N">Tecum erit iste labor campis diffundere apertis</l>
<l TEIform="l" part="N">Aeratasque trabes, delectam ad fortia pubem,</l>
<l TEIform="l" part="N">Lauretane, maris quem praefecere potentem.</l>
<l TEIform="l" part="N">71. Aerei contra montis sub culmine Croia,</l>
<l TEIform="l" part="N">Epiri decus antiquum male sustinet hostem:</l>
<pb id="s150" n="150" TEIform="pb"/>
<l TEIform="l" part="N">Erumpunt castris, atque obvia proelia miscent,</l>
<l TEIform="l" part="N">Victores laeti: ni praedae insana cupido</l>
<l TEIform="l" part="N">Iniciat stimulos: foede moriuntur inulti.</l>
<l TEIform="l" part="N">Tum <reg orig="Mahometigenûm" TEIform="reg">Mahometigenum</reg> lunatis agmina pellis</l>
<l TEIform="l" part="N">Ipsis in Latii foribus, rapiuntque ruuntque:</l>
<l TEIform="l" part="N">Sanguine Mossa suos gemuit pinguescere campos:</l>
<l TEIform="l" part="N">Corporibusque vagum requievit Sontius amnem.</l>
<l TEIform="l" part="N">72. Post vacua <reg orig="indigenûm" TEIform="reg">indigenum</reg> Scodra Lemnoque relictis,</l>
<l TEIform="l" part="N">Invisum nomen terras Othomanne levabis.</l>
<l TEIform="l" part="N">At simul exceptus per relligiosa Deorum</l>
<l TEIform="l" part="N">Limina procumbit Medices, iuvat arma resumi,</l>
<l TEIform="l" part="N">Et Florentinos defendi milite campos.</l>
<l TEIform="l" part="N">Non etiam abstinuit bene conscia ab Hercule virtus:</l>
<l TEIform="l" part="N">Nec tantas turbans vidit Ferraria moles</l>
<l TEIform="l" part="N">Mulceri: donec fumantibus Hadria tectis,</l>
<l TEIform="l" part="N">Rhodigiumque metus disiectum exasperat atros.</l>
<l TEIform="l" part="N">Nam velut arentem in silvam pastoribus olim</l>
<l TEIform="l" part="N">Flamma furens immissa, animos acquirit eundo:</l>
<l TEIform="l" part="N">Nec iam stipitibus passim contenta praeustis,</l>
<l TEIform="l" part="N">Sed tota evertit victrix spelaea ferarum,</l>
<l TEIform="l" part="N">Fortius insurgens graviter spirantibus Euris:</l>
<l TEIform="l" part="N">Haud secus oppositis exercita turba tuorum</l>
<l TEIform="l" part="N">Ardescent bellis, se seque per ardua tollent:</l>
<l TEIform="l" part="N">Usque adeo obnixi nullos non temnere casus.</l>
<l TEIform="l" part="N">73. Omnia nunc rident: nunc formosissima rerum</l>
<l TEIform="l" part="N">Procedit series: capiunt contagia finem:</l>
<l TEIform="l" part="N">Pax terrasque salumque regit: camposque iacentes</l>
<l TEIform="l" part="N">Pacis amica Ceres ingenti obnubit amictu:</l>
<l TEIform="l" part="N">Blandaque tranquillas demulcent gaudia mentes.</l>
<l TEIform="l" part="N">Sed qualis quantusque Arctoo promit ab orbe</l>
<pb id="s151" n="151" TEIform="pb"/>
<l TEIform="l" part="N">Se se heros? quae progenies, quantum instar in illo?</l>
<l TEIform="l" part="N">Gratatur laetos olli Germania fasces,</l>
<l TEIform="l" part="N">Oenotrique viri studiis plausuque sequuntur.</l>
<l TEIform="l" part="N">74. Nec longum in medio tempus: cum limina propter</l>
<l TEIform="l" part="N">Ausoniae certatur: et exsuperans discordibus ira</l>
<l TEIform="l" part="N">Fluctuat: albentes campi solido aere relucent,</l>
<l TEIform="l" part="N">Venit et egregius Gallorum Carolus, arte</l>
<l TEIform="l" part="N">Praetenta: tum vero horror: latosque per agros</l>
<l TEIform="l" part="N">Armorum strepitus. mox illum fata tulere</l>
<l TEIform="l" part="N">Exauctum spoliis. Miscentur iure Cremona</l>
<l TEIform="l" part="N">Adricolis, Tranum, Brundusum, Hydruntaque signa.</l>
<l TEIform="l" part="N">At regina gravi patribus servanda periclo,</l>
<l TEIform="l" part="N">Posthabita Cypro laribus concessit avitis:</l>
<l TEIform="l" part="N">Omnis quam chorus applausu comitatur ovantem.</l>
<l TEIform="l" part="N">Otia progenies Othomanni perfida rumpit:</l>
<l TEIform="l" part="N">Ast Itali exsultant Cephalenes arce potiti.</l>
<l TEIform="l" part="N">75. Quid loquar adversus velut insurrexerit orbis</l>
<l TEIform="l" part="N">Europae? varioque gemat certamine tellus</l>
<l TEIform="l" part="N">Saturni senis. aggeribus dum proruit ille</l>
<l TEIform="l" part="N">Alpinis, lugetque indignans Abdua caesos.</l>
<l TEIform="l" part="N"><reg orig="Hîc" TEIform="reg">Hic</reg> contra Caesar populatis Teutonas aruis</l>
<l TEIform="l" part="N">Explicuit: sedet hic Roma digressus Iulus:</l>
<l TEIform="l" part="N">Eridanumque illic largo de nocte cruore</l>
<l TEIform="l" part="N">Imbuit Alfonsus: dii caedis quanta cupido?</l>
<l TEIform="l" part="N">Iamque hac ambiguus iamque illac haeret Iberus.</l>
<l TEIform="l" part="N">Considunt tamen haec pugnata ex ordine bella:</l>
<l TEIform="l" part="N">Ereptumque dolet fatis Maxaemilianum</l>
<l TEIform="l" part="N">Vis Germana: nepos tanto delectus honori</l>
<l TEIform="l" part="N">Carolus, haud villi pace et Mavorte secundus.</l>
<l TEIform="l" part="N">76. Atque hic Belgradicis animos successibus audax</l>
<pb id="s152" n="152" TEIform="pb"/>
<l TEIform="l" part="N">In Rhodios toto Sulimannus turbine fertur:</l>
<l TEIform="l" part="N">Nec dextrae urgenti (dirum) fors abfuit aequa.</l>
<l TEIform="l" part="N">Ingruit at Gallis ardenti Caesare Prosper:</l>
<l TEIform="l" part="N">Quos Veneti multo iuvere in proelia nisu:</l>
<l TEIform="l" part="N">Ille autem rapto potitur, fessosque repellit.</l>
<l TEIform="l" part="N">77. Nulla mora: in Gallos demum pulcherrimus addit</l>
<l TEIform="l" part="N">Grittus equos, additque duces: Ticinus oberrans</l>
<l TEIform="l" part="N">Franciscum victas prospectat tendere palmas.</l>
<l TEIform="l" part="N">Ne tibi pugnandi veniat tam certa cupido,</l>
<l TEIform="l" part="N">Namque adversa cano tumidum Ludovice per Istrum.</l>
<l TEIform="l" part="N">Haeccine restabat pulchrae sors aspera Romae?</l>
<l TEIform="l" part="N">Ut sacer infusum mediis penetralibus hostem</l>
<l TEIform="l" part="N">Aspiceret Clemens ferri furialibus ausis,</l>
<l TEIform="l" part="N">Perque ipsos <reg orig="diuûm" TEIform="reg">diuum</reg> postes per splendida tecta</l>
<l TEIform="l" part="N">Bacchari in trepidos cives, miserandaque matrum</l>
<l TEIform="l" part="N">Corpora? quid cessas ô non doliture, supremo</l>
<l TEIform="l" part="N">Diluvio miscere tuos, tuaque omnia Thybri?</l>
<l TEIform="l" part="N">Parte alia invisam bis vasta mole Viennam</l>
<l TEIform="l" part="N">Sollicitans Turcus retro tela impia vertit.</l>
<l TEIform="l" part="N">Quem Veneti magno sociorum foedere contra</l>
<l TEIform="l" part="N">Institerunt, toto rapidique egere profundo.</l>
<l TEIform="l" part="N">78. Ancipiti imposita est tandem manus ultima bello:</l>
<l TEIform="l" part="N">Nauplia dum cedens corda exsaturata Getarum</l>
<l TEIform="l" part="N">Placat, magnanimum domitrixque Epidaurus equorum.</l>
<l TEIform="l" part="N">Nec vero hae sine more datae: nam dira feraces</l>
<l TEIform="l" part="N">Per glebas pinguis Latiis penuria saevit.</l>
<l TEIform="l" part="N">Landus opem miseris properans, huc vertit et illuc</l>
<l TEIform="l" part="N">Obscoenamque famem, et belli finire labores.</l>
<l TEIform="l" part="N">79. Ergo compostum placide Donatus inibit</l>
<l TEIform="l" part="N">Imperium, blando securus laeta tenore</l>
<pb id="s153" n="153" TEIform="pb"/>
<l TEIform="l" part="N">Pectora. Non aliter, quem frigida bruma coercet</l>
<l TEIform="l" part="N">Ante focum, tristi torpentem membra veterno,</l>
<l TEIform="l" part="N">Agricola exsultans laetae dat iubila mentis,</l>
<l TEIform="l" part="N">Dum gelidus canis se exoluit montibus humor,</l>
<l TEIform="l" part="N">Antiquasque domos longa a regione revisit</l>
<l TEIform="l" part="N">Candida avis, numquam confecto ingrata parenti.</l>
<l TEIform="l" part="N">80. En tibi praeterea gemini venere Priuli:</l>
<l TEIform="l" part="N">Quae virtus, qui frontis honos, et fortia gesta?</l>
<l TEIform="l" part="N">Ante diem roseo quem Lucifer orbe reduxit</l>
<l TEIform="l" part="N">Componet rursus tenebris, quam singula pandam.</l>
<l TEIform="l" part="N">Sed quid ego haec autem? satis est potuisse moneri</l>
<l TEIform="l" part="N">Intentum te magne hospes, natasque decentes.</l>
<l TEIform="l" part="N">Haec obscura tamen venient labentibus annis:</l>
<l TEIform="l" part="N">Seque tuis populis manifesto in lumine prodent.</l>
<l TEIform="l" part="N">At nunc me tenuis crepitans vocat Auster in altum.</l>
<l TEIform="l" part="N">Sic fatus patrias Proteus se accingit in oras:</l>
<l TEIform="l" part="N">Adria quem cupidus circum nymphaeque volutae</l>
<l TEIform="l" part="N">Detentant: pendentque iterum narrantis ab ore.</l>
<l TEIform="l" part="N">Ille morae impatiens, formam conversus honestam</l>
<l TEIform="l" part="N">Prorumpit stagnis, immani corpore pistrix:</l>
<l TEIform="l" part="N">Aspectusque Dei misso sermone relinquit.</l>
</lg>
<p TEIform="p">FINIS.</p>
<pb id="s154" n="154" TEIform="pb"/>
</div2>
<div2 id="CoPL.01.17" n="17" type="poem" org="uniform" sample="complete" TEIform="div2" part="N">
<head>DUCUM VENETORUM NOMINA ET ORDO.</head>
<p TEIform="p">1. Paulutius.</p>
<p TEIform="p">2. Marcellus.</p>
<p TEIform="p">3. Horleus Hipatus cui Urso cognomen.</p>
<p TEIform="p">4. Theodatus Ursi filius.</p>
<p TEIform="p">5. Galla.</p>
<p TEIform="p">6. Dominicus Monegarius.</p>
<p TEIform="p">7. Mauritius.</p>
<p TEIform="p">8. Ioannes cooptatus a patre Mauritio in collegam.</p>
<p TEIform="p">9. Obelerius Beatum fratrem collegam ascivit, post quem Valentinus frater natu minimus regnasse dicitur.</p>
<p TEIform="p">10. Angelus Particiatius.</p>
<p TEIform="p">11. Iustinianus Particiatius.</p>
<p TEIform="p">12. Ioannes Particiatius.</p>
<p TEIform="p">13. Petrus Gradonicus,</p>
<p TEIform="p">14. Ursus Particiatius.</p>
<p TEIform="p">15. Ioannes Particiatius Ursi filius.</p>
<p TEIform="p">16. Petrus Candianus.</p>
<p TEIform="p">17. Petrus Tribunus.</p>
<p TEIform="p">18. Ursus Baduarius.</p>
<p TEIform="p">19. Petrus Candianus sive Sanutus.</p>
<p TEIform="p">20. Petrus Padoarius Ursi Badoarii filius.</p>
<p TEIform="p">21. Candianus superioris Petri Candiani filius</p>
<p TEIform="p">22. Petrus Candianus Candiani filius.</p>
<p TEIform="p">23. Petrus Urseolus.</p>
<p TEIform="p">24. Vitalis Candianus.</p>
<p TEIform="p">25. Tribunus Memus.</p>
<p TEIform="p">26. Petrus Urseolus.</p>
<p TEIform="p">27. Otho Urseolus antecessoris filius.</p>
<p TEIform="p">28. Petrus Centranicus sive Barbolanus.</p>
<p TEIform="p">29. Dominicus Flabanicus.</p>
<p TEIform="p">30. Dominicus Contarenus.</p>
<pb id="s155" n="155" TEIform="pb"/>
<p TEIform="p">31. Dominicus Siluius.</p>
<p TEIform="p">32. Vitalis Valerius.</p>
<p TEIform="p">33. Vitalis Michael.</p>
<p TEIform="p">34. Ordelaphus Faledrus.</p>
<p TEIform="p">35. Dominicus Michael.</p>
<p TEIform="p">36. Petrus Polanus.</p>
<p TEIform="p">37. Dominicus Maurocenus.</p>
<p TEIform="p">38. Vitalis Michael.</p>
<p TEIform="p">39. Sebastianus Cianus.</p>
<p TEIform="p">40. Aurius Mastropetrus, apud quosdam Andreas pro Aurio.</p>
<p TEIform="p">41. Henricus Dandulus.</p>
<p TEIform="p">42. Petrus Cianus.</p>
<p TEIform="p">43. Iacobus Tepulus.</p>
<p TEIform="p">44. Marinus Maurocenus.</p>
<p TEIform="p">45. Rainerius Zenus.</p>
<p TEIform="p">46. Laurentius Tepulus</p>
<p TEIform="p">47. Iacobus Contarenus.</p>
<p TEIform="p">48. Ioannes Dandulus.</p>
<p TEIform="p">49. Petrus Gradonicus.</p>
<p TEIform="p">50. Marinus Georgius.</p>
<p TEIform="p">51. Ioannes Superantius.</p>
<p TEIform="p">52. Franciscus Dandulus.</p>
<p TEIform="p">53. Bartholomaeus Gradonicus.</p>
<p TEIform="p">54. Andreas Dandulus.</p>
<p TEIform="p">55. Marinus Falerius.</p>
<p TEIform="p">56. Ioannes Gradonicus</p>
<p TEIform="p">57. Ioannes Delphinus.</p>
<p TEIform="p">58. Laurentius Celsius.</p>
<p TEIform="p">59. Marcus Cornarius.</p>
<p TEIform="p">60. Andreas Contarenus.</p>
<p TEIform="p">61. Michael Maurocenus</p>
<p TEIform="p">62. Antonius Venerius.</p>
<p TEIform="p">63. Michael Stenus.</p>
<p TEIform="p">64. Thomas Mocenicus</p>
<p TEIform="p">65. Franciscus Foscarus</p>
<p TEIform="p">66. Paschalis Maripetrus.</p>
<p TEIform="p">67. Christoph. Maurus.</p>
<p TEIform="p">68. Nicolaus Tronus.</p>
<p TEIform="p">69. Nicolaus Marcellus.</p>
<p TEIform="p">70. Petrus Mocenicus.</p>
<p TEIform="p">71. Andreas Vendraminus.</p>
<p TEIform="p">72. Ioannes Mocenicus.</p>
<p TEIform="p">73. Marcus Barbadicus.</p>
<p TEIform="p">74. Augustinus Barbadicus.</p>
<p TEIform="p">75. Leonardus Lauretanus.</p>
<p TEIform="p">76. Antonius Grimanus.</p>
<p TEIform="p">77. Andreas Grittus.</p>
<p TEIform="p">78. Petrus Landus.</p>
<p TEIform="p">79. Franciscus Donatus.</p>
<p TEIform="p">FINIS.</p>
<pb id="s156" TEIform="pb"/>
</div2>
</div1></body></text>



</TEI.2>