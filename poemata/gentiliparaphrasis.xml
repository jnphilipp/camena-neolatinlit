<?xml version="1.0" encoding="ISO-8859-1"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd">
<TEI.2>
<teiHeader type='text'>
<fileDesc>
<titleStmt>
<title>Psalmi CV. paraphrasis. Acc. Votum Cunradi Rittershusii pro felicitate novi anni.</title>
<title type='sub'>Machine-readable text</title>
<author n='Gentili'>Gentilis, Scipio</author>
<editor>Scipio Gentilis</editor>
</titleStmt>
<editionStmt>
<edition>XML version, markup prototype, December 1999</edition>
<respStmt><name>Ruediger Niehl</name><resp>markup</resp></respStmt>
</editionStmt>
<publicationStmt>
<publisher>Camena</publisher>
<address>
<addrLine><anchor n="http://www.uni-mannheim.de/mateo/camena/gentili2" type="href" id="gentili2"/></addrLine>
</address>
</publicationStmt>
<notesStmt>
<note type="href">http://www.uni-mannheim.de/mateo/camena/</note>
<note type="pathname">gentili2</note>
<note type="filename">gentiliparaphrasis.html</note>
<note type="titleimage">s001.html</note>
<note type="srcfile">gentiliparaphrasis.xml</note>
<note type="imgpath">gentili2/jpg</note>
<note type="imgtype">html</note>
</notesStmt>
<sourceDesc>
<bibl>Nuernberg : Paul Kaufmann, 1598.</bibl>
</sourceDesc>
</fileDesc>
<encodingDesc>
<editorialDecl>
<p>Regeln fuer die Texterfassung 03/2001</p>
</editorialDecl>
<refsDecl>
<p>not necessary</p>
</refsDecl>
</encodingDesc>
<revisionDesc>
<change>
<date>November 2004</date>
<respStmt>
<name>Ruediger Niehl</name>
<resp>markup</resp>
</respStmt>
<item>
new TEI header; typed text - structural tagging complete - no semantic tagging - Morpheus spell check</item>
</change>
</revisionDesc>
</teiHeader>
<text>
<front>
<pb id='s001'/>
<titlePage><titlePart>
PSALMI CV.
PARAPHRASIS,
Auctore
SCIPIONE GENTILI IC.
Accessit
VOTUM
CUNRADI RITTERSHUSII
pro felicitate novi anni,
M. D. XCVIII.
<gap desc='illustration'/>
NORIBERGAE
Imprimebat Paulus Kaufmannus.
</titlePart></titlePage>
</front>
<body>
<div1 id='GePN.01' n='1' type='book'>
<pb id='s002'/>
<epigraph>
<p>CL. IC. Compatrique et
Collegae carissimo
CUNRADO RITTERSHUSIO
Sollemnem strenam mittit,
Ineuntemque annum
M. D. XCVIII.
felicissimum ipsi familiaeque eius
a DEO O. M. precatur
SCIPIO GENTILIS IC.</p>
</epigraph>
<pb id='s003'/>
<div2 id='GePN.01.01' n='1' type='poem'>
<head>PSALMI CV. PARAPHRASIS.</head>
<lg met='hexa'>
<l>O GENUS Abrami, ô magni Israelis adeste</l>
<l>Inclita progenies, promissaque pignora caelo,</l>
<l>Et nomen memorate DEI; mirandaque factae</l>
<l>Eius honorato populis edicite cantu.</l>
<l>Nulla DEUM non lingua canat, non laudet amoeno</l>
<l>Callida fibra sono. castos ille imbuat omnium</l>
<l>Sermones, animosque suarum numine rerum,</l>
<l>Admirata olim quas patrum est sancta vetustas.</l>
<l>Unus honor vobis esto DEUS, unaque nomen</l>
<l>Gloria divinum. Hunc alacri qui mente requirit,</l>
<l>Laetitia perfundatur, Pete sedula magnum</l>
<l>Isaaci gens clara Deum, faciemque serenam</l>
<l>Exquire, et paci robur belloque daturam.</l>
<l>Ne vestros, ne, quaeso, animos oblivia dira</l>
<l>Immensorum intrent operum, et quae plurima cunctas</l>
<l>Edidit Omnipotens aevo portenta priori</l>
<l>Per terras, et scita ipso iussa alta loquente.</l>
<l>Hic noster proprie DEUS est: licet omnibus idem</l>
<l>Gentibus humanis leges duit, imperioque</l>
<l>Praesideat. namque ille sui non immemor umquam</l>
<l>Foederis est, quondam Abramo cum principe facti;</l>
<l>Deinde etiam Isaaco iurati Abramidi, et eius</l>
<l>Cum gnato confirmati, legisque sacratae</l>
<l>Sanciti ritu, nullo quae tabeat aevo,</l>
<l>Quantumcumque ingens natorum conseret ordo.</l>
<l>Talia quin illis fatus: Cananeia vobis</l>
<l>Arva ego metabor, privato iure tenenda.</l>
<pb id='s004'/>
<l>Parva licet tum gens, rerum licet omnium egena,</l>
<l>Extorrisque expulsa domo, nunc regna per illa,</l>
<l>Nunc haec ereptaret inops, totumque vagando</l>
<l>Infestos inter populos converreret orbem:</l>
<l>Auxilio tamen his semper DEUS adfuit, omnemque</l>
<l>Abstinuit belli, tam saevo in tempore cladem.</l>
<l>Ipsos quin etiam reges, illius amore,</l>
<l>Contudit insanos, dictisque est ultus acerbis.</l>
<l>Ne gentem vexate sacram mihi, neve nocete,</l>
<l>Et vestras cohibete meis a vatibus iras.</l>
<l>Inde famem late, consumpto quicquid alendis</l>
<l>Corporibus fuerat, nullo discrimine in omnes</l>
<l>Immisit terras, hominum mala facta perosus.</l>
<l>Tunc tamen ipse suos clemens respexit amores</l>
<l>Isacidas: tunc legatum sibi legit Ioseph</l>
<l>Linigeram ad Memphin, limosaque flumina Nili.</l>
<l>Atque ille <reg orig='invidiâ'>invidia</reg> fratrum exagitatus <reg orig='iniquâ'>iniqua</reg>,</l>
<l>Veniit externas portandus servus in oras.</l>
<l>Damnatusque illic tenebris et carcere taetro</l>
<l>Crura puer rigido defixit condita ferro,</l>
<l>Taurigenis palmas manicis adstrictus honestas.</l>
<l>Immitis donec circumacto tempore fati</l>
<l>Vox illum sua servaret, vox numine sancto</l>
<l>Plena DEI, et purum sceleris magnumque probaret,</l>
<l>Namque illum Phariae dominator maximus urbis,</l>
<l>Ereptum tenebris illustri in luce locavit.</l>
<l>Purpureoque ministrorum, quo regia floret</l>
<l>Aula, gregi imposuit: regnoque praeesse potenti</l>
<l>Iussit, ut imperio summo capita ardua quamvis</l>
<l>Comprimeret; formaque virens primaque <reg orig='iuventâ'>iuventa</reg></l>
<l>Cana senum gravibus mulceret pectora dictis.</l>
<l>Mox etiam, <reg orig='antiquâ'>antiqua</reg> maiorum sede <reg orig='relictâ'>relicta</reg>,</l>
<l>Abrami domus Aegypti pervenit ad oras,</l>
<l>Castraque Cameo posuit felicia regno.</l>
<l>Ac mirum dictu, soboles tam parva repente</l>
<l>Sic crevit, stirpesque ex se laetissima fudit,</l>
<pb id='s005'/>
<l>Vinceret ut numero indigenas et viribus amplis.</l>
<l>Illi autem (nam corda DEUS mutarat) acerbo</l>
<l>Flagrabant odio, consultaque dira coquebant,</l>
<l>Invisum contra populum, stellisque dicatum.</l>
<l>Ergo DEI mistu (Hebraeae duo lumina gentis)</l>
<l>Exorti Moses et sacris deditus Aron:</l>
<l>Saeva Paraetoniae gentis qui corda superbis</l>
<l>Prodigiis consternarent, caelique profanos</l>
<l>Ira omni premerent. Tenebris ecce horrida densis,</l>
<l>Desuper Aegyptum in totam, non illa rebellis</l>
<l>Imperiis caligo DEI, decumbit: et amnes</l>
<l>Sanguineis ardent maculis, taboque fluente</l>
<l>Squamigerum <reg orig='summâ'>summa</reg> languens pecus innatat <reg orig='undâ'>unda</reg>.</l>
<l>Illa parens frugum, Niloque beata feraci,</l>
<l>Terra satu foedo ranarum oppressa gemebat:</l>
<l>Nec campos villasque modo; celsa atria regum</l>
<l>Et pictos thalamos turmae <reg orig='obsedêre'>obsedere</reg> palustres.</l>
<l>Moxque his muscarum liventia <reg orig='successêre'>successere</reg></l>
<l>Agmina, cinyphiaeque lues pennata volucris</l>
<l>Tincta venenato spargebat vulnera morsu.</l>
<l>Nec dum finis erat. fractis pluit aethere lato</l>
<l>Ignibus, immixtaque furens se grandine turbo</l>
<l>Rupit: eaque omnis crepitabat vinea clade,</l>
<l>Pullaque deiectos lugebat ficus honores.</l>
<l>Nullas non plantas, nullos non denique fetus</l>
<l>Arboreos stravit caelo decussa procella.</l>
<l>Inde locustarum divino examina iussu</l>
<l>Fusa, velut densis operibant nubibus agros,</l>
<l>Bruchorumque graves acies. tum quicquid ubique</l>
<l>Herbosi viridisque fuit, tenerique relictum,</l>
<l><reg orig='Absumpsêre'>Absumpsere</reg>, solumque atro <reg orig='elavêre'>elavere</reg> veneno.</l>
<l>Tot contusa malis, gravibusque exercita monstris,</l>
<l>Haud gens illa tamen fraude absiliebat <reg orig='iniquâ'>iniqua</reg>.</l>
<l>Ergo natorum primos iustissimus ultor</l>
<l>Extinxit. primoque virorum robore caeso</l>
<l>Incolumes DEUS Isacidas Mareotide <reg orig='terrâ'>terra</reg></l>
<pb id='s006'/>
<l>Seravit, praedaque ingenti eduxit onustos</l>
<l>Argenti atque auri, nec tanto ex agmine quisquam</l>
<l>Segnis erat; validis pollebant viribus omnes.</l>
<l>A luctu tum respirare Aegyptus, et ipsis</l>
<l>Facibus e fati sibi demum erepta videri.</l>
<l>Tantus eam nostrae gentis perfuderat horror.</l>
<l>At DEUS assiduo generi comes ibat amato,</l>
<l>Progeniemque piam, cum fervida tela diei</l>
<l>Lucerent, fulva gradientem nube tegebat;</l>
<l>Inque vicem primis sese intendentibus umbris,</l>
<l>Ardenti socias clarabat luce cohortes.</l>
<l>Iamque dapes etiam ingluvie laciente petebant.</l>
<l>Indulsit Pater: et volucrum densissimus imber</l>
<l>Tota ruit molli cervice in castra profusus.</l>
<l>Humanaeque loco Cereris vis magna coactae</l>
<l>Ambrosiae aetherio candens e vertice ninxit,</l>
<l>Et saturavit eos. aestus quoque torrida rupes,</l>
<l>Cum sitis urgeret miseros, simul attigit illam</l>
<l>Virga DEI, in liquidum defluxit saucia fontem,</l>
<l>Manabantque citi per tesqua arentia rivi.</l>
<l>Sic sancit promissa DEUS, sic foedera servat,</l>
<l>Abramique sui memor est: sic lecta DEO gens</l>
<l>Aegypti infames terras, amnemque reliquit.</l>
<l>Laetitia sic ibat ovans; et cantibus arva,</l>
<l>Et pariter laetis celebrabat muta locorum.</l>
<l>Donec eam propriis deleto in sedibus hoste</l>
<l>In vacuos deduxit agros, veterumque fruendos</l>
<l>Cultorum dedit <reg orig='eximiâ'>eximia</reg> ditione labores:</l>
<l>Pactus grata modo, et retinentia corda vetusti</l>
<l>Foederis, atque suas sine fraude colentia leges.</l>
<l>Hunc igitur tam munificum laudate parentem</l>
<l>Isacidae. cuius neque vitam immensa coercent</l>
<l>Saecla, neque imperii totus capit Orbis habenas.</l>
</lg>
<closer>FINIS.</closer>
</div2>
<pb id='s007'/>
<div2 id='GePN.01.02' n='2' type='poem'>
<head>VOTUM CUNRADI RITTERSHUSII pro felicitate novi anni AD CL. V. D. SCIPIONEM GENTILEM IC. Antecessorem Noricae Academiae, eiusdemque RECTOREM Magnificum.</head>
<lg met='sapp'>
<l>ANNUI meta est revoluta cursus,</l>
<l>Et bifrons claudit veteres, novosque</l>
<l>Cardines pandit, redeuntis in se,</l>
<l rend='indent'>Ianitor anni.</l>
<l><note>De orig. strenarum Symach. lib. 1. epist. 28.</note>Proditus quondam a Tatio Tyranno</l>
<l>Mos ab antiquo retinendus aevo,</l>
<l>Mutuis iam se exhilarare strenis</l>
<l rend='indent'>Suadet amicos.</l>
<l>Huius observans, bone, moris ante-</l>
<l>Me venis, SCIPI, mea cura et ardor,</l>
<l>Dans mihi quavis pretiosiora</l>
<l rend='indent'>Munera gemma.</l>
<l>Quam Tibi vero reparabo strenam</l>
<l>A mea contra mediocritate?</l>
<l>Muneris pauper mihi census aurei</l>
<l rend='indent'>Denegat aurum.</l>
<l>Sed nec auratis capere ipse donis:</l>
<l>Qualibus nimirum inhiare vulgus</l>
<l>Assolet, vatum pia, ditia in se,</l>
<l rend='indent'>Pectora abhorrent.</l>
<pb id='s008'/>
<l>Carminum an textus mea Musa mittet?</l>
<l>At tibi longe meliore vena</l>
<l>Funditur carmen. quid ego ergo guttas</l>
<l rend='indent'>In mare portem?</l>
<l>Ne tamen nullo Tibi macta lux haec</l>
<l>Transeat dono, hem, cape summa voti</l>
<l>quae cluat nostri, penitus profusi</l>
<l rend='indent'>Pectore ab imo.</l>
<l>Ille qui caeli regit alta templa,</l>
<l>Arbiter rerum bonus, atque praeses</l>
<l>Temporum, mundi Pater, ipse nullo</l>
<l rend='indent'>Tempore clausus:</l>
<l>Cuius indultu superas in auras</l>
<l>Venimus: cuius bonitate lapsos</l>
<l>Hactenus vitae incolumes beatique</l>
<l rend='indent'>Egimus annos:</l>
<l>Hunc quoque, et plures, quot ei videtur,</l>
<l>Pro sua nobis pietate, nullis</l>
<l>Terminis <reg orig='clausâ'>clausa</reg> beet, auctitetque et</l>
<l rend='indent'>Sospitet annos.</l>
<l>Arceat morbos procul atque bella:</l>
<l>Et famem et pestem fuget: alma Hygieia</l>
<l>Faustitasque adsit bona: et aureis Pax</l>
<l rend='indent'>Nos tegat alis.</l>
<l>Tum tuis parens Schola nostra sceptris</l>
<l>Floreat, seque exsuperet subinde</l>
<l>Auctibus, certetque aliis, caputque</l>
<l rend='indent'>Tollat honestum.</l>
<l>Sic tibi versus pariter mihique</l>
<l>Segregos vulgo procul a profano</l>
<l>Pergat indulgere Camena blandae</l>
<l rend='indent'>Pacis alumna.</l>
</lg>
<closer>ALTORPHII Kalendis Ianuarii M. D. XCVIII. auspicibus.</closer>
</div2>
</div1>
</body>
</text>
</TEI.2>