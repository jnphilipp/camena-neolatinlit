<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title"> Opuscula varia.</title>
<title type="sub" TEIform="title">Machine-readable text</title>
<author n="Barth" TEIform="author">Barth, Caspar von</author>
<editor TEIform="editor" role="editor">Barth, Caspar von</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/barth2" type="href" id="barth2" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">barth2</note>
<note type="filename" anchored="yes" TEIform="note" place="unspecified">barthopuscula.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">barthopuscula.xml</note>
<note type="imgpath" anchored="yes" TEIform="note" place="unspecified">barth2/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Hanau: Willer, 1612.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">11 April 2005</date>
<respStmt TEIform="respStmt">
<name TEIform="name">Theresa Schnedermann (corrections), Ruediger Niehl (tagging)</name>
<resp TEIform="resp">markup</resp>
</respStmt>
<item TEIform="item">Worked in corrections supplied by G. Burkard.
editorial description: typed text - structural tagging complete - no semantic tagging - manual spell check</item>
</change>
</revisionDesc>
</teiHeader>













<text><body><div1 type="book">
<head>AMICO LECTORI.</head>
<p TEIform="p">CUm congeries haec Variorum Opusculorum finem habitura videretur
propediem; ex Typographeo ad me
scripsit doctissimus noster Svvartius,
si quid haberem, quod in fine monendum putarem, expedirem. Lubuit itaque tecum fabulari, amice lector, de his ipsis Opusculis, ne putares in illorum editione nos magnum aliquid
censuisse factum. Ablegminum quidem libros
ipsos quattuor annos Gothofredus Iungermannus cum edendos voluisset, detinuit;
ratus ex consponsione plures me adiecturum.
Eo eruditissimo viro vivis exempto successit in
partem Curae Eustath. Svvartius; is vero aliter mecum agendum ratus, omnes meas cogitationes sua persuasione praevertit. Non enim
contentus, quos iam habebat, duos illos libellos luci dare, cum pro intima inter nos familiaritate, forte scrinia nostra perambularet,
poetica illa Opera constipavit, et in unum volumen compegit. Nec ego adversatus ultra fui,
utcumque meis durus, cum omne editionis periculum ultro ingenio et doctrina pollens Iuvenis in se recepisset. Habes historiam. De
ipsis libellis aliquid dicendum porro erit, ne
quos lucem videre passus sum, eos videar prorsus
<pb id="s338" TEIform="pb"/>
abiectos voluisse, et si qua fortassis adhuc
latet apud bonos eorum aestimatio, prorsus conculcasse. Ablegminum itaque ii libri, quos hic
vides, ex integris xx primi sunt fratres; quibus
omnibus, more adolescentum, has litteras aggredientium, omne genus scriptorum pervagatus sum. Nec vereor dicere post tantum spatium temporis (anni enim sunt VII, quos vixerunt) nondum adhuc eorum me paenitere. Multa enim, si non omnia, in iis sunt, quae auctoreis
serio iuvare possint. Ceteros scriptoreis nominare nolim: in istorum priore quis negabit
Optatum Afrum tot mendis expurgatum esse,
quot proponendis alii Commentarium bene
magnum in eum scriptorem concinnassent?
Nolim tamen omnia nunc probare. Adolescentiae calor interea multum remisit, dum hi
libelli fratreis suos in amici manu exspectant;
illiberalius longe facturus sim, si uno contemptu simul omnes seponam. Iuvare haec, etiam
tam pauca, plures fortasse poterunt, quam qui
fateri velint. De aliis coniecturis nihil dicam,
nec tamen non et in his sunt, quibus se oblectare poterunt adolescentes. Quos in horum prooemio rogatos velim, ita duobus ignoscant, ut
ne animum ad reliquos XVIII edendos despondere necesse habeamus. Leandrida eo tempore composuimus, quo primum fores Musarum pulsare nisi sumus. Id opus nemo legat
nisi aetatem simul scriptoris cogitet. Dulcia
<pb id="s339" TEIform="pb"/>
sunt melius iudicium accessu annorum nactis,
principia profectus, in quibus indoles non
Doctrina, Conatus, non Potentia, omnem paginam absolvit. Itaque ludibundis passibus Heliconis prima iuga scandenteis aetatis anno xv
hoc gracile, tenerum, lasciviusculum etiam
donarium, Musis propitiis vovimus; Stili faciem de industria pressimus, ne vel suspicio ulla tumoris compositionem delicati vultus corrumperer. In hoc maxime eos Poetas imitati,
qui non auribus implendis, sed animis adficiendis carmen componunt. Crevit post cum
aetate audacia. Anno enim subsequente Heroum Obitus tentavimus, stilum altius adfectanteis, ut indoles excitaretur et pedem fortiter ponere addisceret. In eo libro nonnumquam sententias Rhetorum priscorum adamavimus. Quae etsi grande aliquod et unius fili Poema, si nimiae sint, non deceant, in his tamen concisis et variantibus capitibus habitare non iniuria poterunt vel frequentiores.
Hunc libellum, ut et Leandrida ipsam, non interpolavimus nunc; sed cum suis sibi naevis
protrusimus. Emendatio enim puerilium Opusculorum deletio est. Ultimum carmen imperfectum est, et inter ambulandum, cum ce
tera ad Editionem constiparentur, natum.
Satirarum liber eodem cum Heroibus anno
natus est. Multa in eo abstrusa, quae vix ipse
iam satis adsequar, adeo nonnumquam nihil
<pb id="s340" TEIform="pb"/>
non tentantibus, etiam obscuritas quaeritur.
Prima Satira contra Poetificem quempiam
eo tempore per Germaniam Laureis distribuendis bacchantem, velitata est. Laudabili
proposito Adolescentulum annorum XVI ultro immatura praemia et nulli non vel indigno
parabilia, refutare et contemnere. Ceterae
suum quaeque auctorem habent, disserenteis
aliquid de studiis aut animi nobilitate cum
exemplis. Stilum huius Opusculi varium ipse
dico, et rerum frequentem densitatem in aliis
aemulari non velim; nisi quod Lectorem illa
tamen dormitare non sinat, quovis fere verbo
novum quid perpendendum ingerens. Cebetis tabulam duobus ante cetera iam nominata annis composui Latinam, cum Graeci exemplaris nisi unius, et solum Graeci, copia non esset. Nec erat illud non mendosum. Ego vero
nunc libellum recensere nolui, quem vix memini meum esse. Annus enim iam nonus volvitur ex quo natus est. Zodiaci Vitae humanae
liber Tertius speciminis de reliquis gratia editus est. Adfecti sunt octo. Quattuor a dispositione ad carminum curam festinant. Et ii
omnes, ut nunc sunt, quattuor iam annos vitae suae numerant, sed eos inemendatos prodire non patiar. Singuli suum argumentum a
vituperio Vitii, aut laude Virtutis habent:
summa in Aeternitatis memoriam, vitaeque
Sanctae sequelam, considente. Aesopiae Fabulae
<pb id="s341" TEIform="pb"/>
 cum anno XVII aetatis compositae essent, ex
eo tempore descriptae manu, multis in deliciis
fuerunt. Subrepserunt ita Famae; nec tam honesta molitio, etiam si clandestina, fraudi illis,
quominus ederentur iam, esse debuit. Qui
Faernum legerit, fortassis has non desiderabit. Sed neque facile post Daemonium illud
Poetae meliores inter recenteis scriptores inveniet. Praecipue iis, quae mero Iambo aut
Scazonte ingruunt. Quod posterius carminis genus primi nos excoluimus. Sunt enim in
armario XV libri Epidorpidum de Sapientia
eo conscripti. Quorum octo cum expoliti
essent ex Belgio olim Hanoviam missi, in itinere oppetierunt, ut labor sit eos ex liturariis
codicillis restituere. Si tamen aliquod pretium operae me facturum putavero, integros denuo componam. Restat Theognis Latinus,
primum inter haec Opuscula censendum merito suo. Non enim pudet me dicere, conscium diligentiae, Graecum Poetam Latina interpretatione in paucis meliorem esse. Latinam
vero phrasin ipso non in paucioribus. Sed iudicium penes tuum sit candorem, amice Lector. Qui si volenti fronte nostris conatibus
faviturus, NUDAM tibi mox VENEREM, Amorem OCULATUM, de Anacreontis deliciis
ostendemus. Quibus tu visis Deos omneis rogabis, ut totum te faciant Ocellum, quo Charitum Latinarum tenerrimis spectaculis superesse
<pb id="s342" TEIform="pb"/>
possis. Atque ecce tibi AMABILIUM
quadrigam, quae, quamvis non est iudicio satis attento elimata, specimen tamen esse poterit LATINI Anacreontis, elegantiis comtissimi, qui Graii earumdem Magistri deliciis
concedere nolit. Vale, et iocis ignosce.
KL. Iuliis. M. DC. XII.
Heidelbergae.</p>
</div1></body></text>


</TEI.2>