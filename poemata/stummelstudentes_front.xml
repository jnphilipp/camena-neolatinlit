<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Studentes, Comoedia de vita studiosorum. Carmen de iudicio Paridis.</title>
<title type="sub" TEIform="title">Machine-readable text</title>
<author n="Stummel" TEIform="author">Stummel, Christoph</author>
<editor TEIform="editor" role="editor">Stummel, Christoph</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Isabelle Steinke</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/stummel1" type="href" id="stummel1" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">stummel1</note>
<note type="filename" anchored="yes" TEIform="note" place="unspecified">stummelstudentes.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">stummelstudentes.xml</note>
<note type="imgpath" anchored="yes" TEIform="note" place="unspecified">stummel1/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Frankfurt/O.: Eichorn, 1550.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">July 2004</date>
<respStmt TEIform="respStmt">
<name TEIform="name">Isabelle Steinke</name>
<resp TEIform="resp">markup</resp>
</respStmt>
<item TEIform="item">
Morpheus spell check performed</item>
</change>
<change TEIform="change">
<date TEIform="date">July 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup</resp>
</respStmt>
<item TEIform="item">
XML-tagging applied; Editorial description: typed text - structural tagging complete (except speaker tags) - no semantic tagging - Morpheus spell check</item>
</change>
</revisionDesc>
</teiHeader>

<text><gap id="GR"/><front>

<pb id="s001" TEIform="pb"/>
<titlePage TEIform="titlePage"><titlePart type="main" TEIform="titlePart">STUDENTES,
COMOEDIA
DE VITA STUDIOSORUM, NUNC PRIMUM
in lucem edita auctore
M. Christophoro Stummelio F.
Eiusdem Carmen de iudicio Paridis.
ADDITA
EST PRAEFATIO 
Iodoci Willich, et epilogus
a M. Christophoro
Cornero.

EXCUDEBAT
Iohannes Eichorn Francofordii
ad Viadrum, Anno
M.D.L.
</titlePart></titlePage>
<pb id="s002" TEIform="pb"/>
<div type="poem" org="uniform" sample="complete" TEIform="div" part="N">
<head>IN ZOILUM.</head>
<lg met="dist" org="uniform" sample="complete" TEIform="lg" part="N">
<l TEIform="l" part="N">Invide cur acuis ringendo Zoile dentes?</l>
<l rend="indent" TEIform="l" part="N">Cur sulcat vultus ruga maligna tuos?</l>
<l TEIform="l" part="N">Sed tu Maeonidem ridebas Zoile vatem,</l>
<l rend="indent" TEIform="l" part="N">Et similis numquam desinis esse tui.</l>
<l TEIform="l" part="N">An non est iuvenum iuvenilia condere scripta?</l>
<l rend="indent" TEIform="l" part="N">Si capitur studiis ipsa iuventa suis.</l>
<l TEIform="l" part="N">Ut Cereri grata est peragendis messibus aestas,</l>
<l rend="indent" TEIform="l" part="N">Bacchus in autumno dulcia vina bibit.</l>
<l TEIform="l" part="N">Sic matura dabit posthac maturior aetas,</l>
<l rend="indent" TEIform="l" part="N">Interea hoc placida perlege mente, precor.</l>
</lg>
</div>
<div type="preface" org="uniform" sample="complete" TEIform="div" part="N">
<pb id="s003" TEIform="pb"/>
<head>
PRAEFATIO IODOCI WILLICHII RESELLIANI AD Wipertum Suevum LL. 
Doctorem, et syndicum Vratislaviensem, et 
poetarum amantissimum.
</head>
<p TEIform="p">
ANIMADVERTI olim iuxta argumenti, et imitationis naturam et tractationem tria fuisse poetarum gener ausitatissima, 
quorum primum fuit utile, quod aut ad erudiendos et expoliendos animos adolescentum conducebat, ut quod honestatem, 
eiusque semina et decora, cum singularum per diversos circumstantiarum ordines officiis continebat <foreign lang="GR" TEIform="foreign">h)qiko\n</foreign> dictum, aut ad rerum 
naturae cognitionem et diiudicationem plurimum faciebat, <foreign lang="GR" TEIform="foreign">fusiologiko\n</foreign> antiquitus appellatum. 
Verum in priorem classem et sacrarum 
literarum poemata referenda sunt, cuiusmodi per quam multa a poetis Germanis summa laude nostra memoria decantat, et 
prelo excusa florent. Alterum est duntaxat animi oblectandi gratia expetitum quod etsi nihil, vel quod cum virtute coniunctum 
esset, vel quod ad rei natur alis indagationem, atque proprietatem conferret, vel quod ad pietatem vitae cum civilis, tum 
Christianae conduceret, probe docuit, canoras tamen nugas et ludicra interdum
<pb id="s004" TEIform="pb"/>
nimis obscoena diligenter promovit. Tertium est eorum, quibus non tantum curae est voluptas, sed etiam utilitas. Delectant 
quidem, cum hilariores animi affectus concitant. Utiles vero sunt, cum ingenia propter certarum vel arcanarum, vel 
humanarum cognitionem informent, de quibus sic Horatius ad Pisones cecinit:
</p>
<q TEIform="q" direct="unspecified"><lg met="hexa" org="uniform" sample="complete" TEIform="lg" part="N">
<l TEIform="l" part="N">Aut prodesse volunt, aut delectare poetae,</l>
<l TEIform="l" part="N">Aut simul et iucunda, et idonea dicere vitae</l>
</lg></q>
<p TEIform="p">
Verum sicut Primum, etsi non sit utile, tamen aliquanto durius, tamquam seniorib. Catonib. aptius censetur. ita proximum cum 
non parum animos humanos oblectet, mollius est, et iuventuti magis accomodatum. Ultimum autem utrique aetati convenit, 
totique theatro satis appositum. Id enim non tantum docet, sed et uno labore, unaque opera mirifice delectat. Quare id genus 
poemata cum venalia passim exstabunt, vel in regionib. longius positis, cum ex horum venditione librarii non parum pecuniae 
facient, tum vero non interitur a sunt, sed vivacissima tamquam seu Apolline, seu cedro digna perdurabunt, et consistent. Id 
quod et Horatius his versibus voluit:
</p>
<q TEIform="q" direct="unspecified"><lg met="hexa" org="uniform" sample="complete" TEIform="lg" part="N">
<l TEIform="l" part="N">Omne tulit punctum, qui miscuit utile dulci</l>
<l TEIform="l" part="N">Lectorem delectando, pariterque monendo.</l>
<l TEIform="l" part="N">Hic meret aete liber Sosiis, hic et mare transit</l>
<l TEIform="l" part="N">Et longum noto scriptori prorogat aevum.</l>
</lg></q>
<p TEIform="p">
Quibus cognitis, non difficile erit de quibuslibet
<pb id="s005" TEIform="pb"/>
poetis propter materiam iudicium facere, idque exquisitum. Nam si Aristoteli Empedocles, cui nihil praeter metrum cum 
Homero commune est, non sit poeta, sed cum propter rerum naturae tractationem susceptam utilior esse exoptabat, potius <foreign lang="GR" TEIform="foreign">fusiolo/gos</foreign>, 
iudicatur de quo tamen Lucretii praestantissimum elogium memoriae proditum est hoc modo:
</p>
<q TEIform="q" direct="unspecified"><lg met="hexa" org="uniform" sample="complete" TEIform="lg" part="N">
<l TEIform="l" part="N">Nil tamen hoc habuisse viro praeclarius in se</l>
<l TEIform="l" part="N">Nec sanctum magis, et mirum carumque videtur</l>
<l TEIform="l" part="N">Carmina quin etiam divini pectoris eius</l>
<l TEIform="l" part="N">Vociferantur, et exponunt, praeclara reperta</l>
<l TEIform="l" part="N">Ut vix humana videatur stirpe creatus</l>
</lg></q>
<p TEIform="p">
Quid nam quaeso quis iudicii de Lucretio proferet? cuius opus etsi nobis hodie mutilum sit, multis tamen luminibus et ingenii, 
et artis praestare quadam ad Q. fratrem epistola Cicero pronuntiavit, et a Cicerone eosdem libros emendatos D. Hieronymus ex 
Eusebio testatur. Est ne diversum statuendum de Varrone Attacino Narbonensi? Hic enim non minus atque Lucretius 
Empedoclis exemplum secutus est. Ad hunc modum Lucanum esse oratorem, quam poetam, cum simplicius citra ulla voluptatis illectamenta suam historiam cecinerat F. Quintilianus mavult, Mirum igitur est, cur Aristoteles in comoedia solam 
voluptatem quaesierat. Nam illi est hoc dramatis genus imitatio improbiorum, non tamen ad omnem malitiam, sed turpitudinis 
ridicula particula. Primum hic <foreign lang="GR" TEIform="foreign">to\ faulote/rwn</foreign> etsi
<pb id="s006" TEIform="pb"/>
ambiguum sit, tamen ad personas certis rationibus referre cupio et contendo. Sentit enim in hoc poemate inferioris sortis 
atque ita iuxta vulgi sententiam deteriores et viliores esse histriones, qui tamen non sunt ad extremum flagitiosi, quales in 
tragicis facinoribus, ut plurimum esse consueverunt. 
</p>
<p TEIform="p">
Deinde argumentum est cum turpitudine coniunctum, quod tamen non 
magnopere pios spectatores neque offendit, neque corum mores corrumpit. Scriptum enim reliquit philosophus <foreign lang="GR" TEIform="foreign">a)i/sxos a)nw/dunon kai\ ou) fqartiko\n</foreign> quod est, 
turpe est argumentum, atta men doloris expers, et sine magna honestorum morum corruptela. Eius vero exemplum a ridicula 
facie subiecit, quae etsi turpe et perversum quiddam sit, non tamen protinus dolore quempiam afficit. Postremo eius finis 
statuitur <foreign lang="GR" TEIform="foreign">to\ geloi=on</foreign> quod ridiculum, et risum voluptatemque moveret. Quod si quis illam descriptionis naturam mordicus sequi 
efflagitaverit, vix quempiam comicum poetam salutabimus. Fatemur quidem in Aristophanicis comoediis (is enim Aristotelis 
memoria ab omnibus comoediae poeta dictus, atque philosopho circiter sexaginta annos maior fuit) plura esse ridicula, quam 
seria, eaque pia, et honesta, quae tamen bona exparte satyrica iuxta eius temporis consuetudinem esse apparent. 
</p>
<p TEIform="p">Nonne in 
equitibus cernitur, at Cleonem tribunum plebis tamquam peculatorem
<pb id="s007" TEIform="pb"/>
perstrinxerat, adeo ut ipse faciem suam minio oblitus (reliqui enim illius potentiam formidabant) personam egerat? Nonne et 
Niciam summum ducem, utique mitem, et liberalem tamquam desidem et agricolam in fabula, quam Gorgiam auctore plutarcho 
inscripsit, gravius taxaverat? Nonne in nebulis, quas Dionysio Siciliae tyranno formam reipub. Atheniensis petenti platonem 
misisse scribitur, absque controversia magis propter opus et ornamentum Atticae linguae absolutum, quam propter crimina, 
quibus per meteora gravissime Socratem philosophiae patrem precio et impulsione Anyti et Meliti adductus, insectari 
contenderat? Nonne in Vespis Philocleonem propter iudicii affectationem, et ambitum insimulaverat? Nam vespae iuvenes 
iudiciorum desiderio tenebantur, sed senes suis stimulis exstimulabant. Quid multis? pauca sunt quibus docet et eadem sunt ceu 
<foreign lang="GR" TEIform="foreign">pa/rerga</foreign> quod genus sunt in Pluto de paupertatis et opulentiae collatione, ita et in pace pacis commoda prosuit, ut eandem Graecis 
iam bello defatigatis suaderet. Proinde Aristotelem ad priscam comoediam magis respexisse arbitror, et censeo, cuius usus sub 
id tempus (Nam Tragoediae protinus successit) frequentis simus fuit. Quatenus autem mores quorundam civium deridendo et 
traducendo taxaverat, non parum reipublicae profuit, Multi enim sibi cavebant,
<pb id="s008" TEIform="pb"/>
ne spectaculo ceteris esset, atque domestico probro. Verum cum nimiae licentiae fenestra aperta esset, lege lata sanctum erat, 
ne quis carmen infame pro poneret. Quod et in caussa est, cur nova comoedia surrogata sit, argumento communi omnib. 
hominibus mediocris fortunae, nimisque amaritudinis habens. 
Itaque spectatoribus plus delectationis adfert, quia argumento 
concinna est, quia consuetudine congrua est, quia sententiis utilis est, quid metro praesertim trimetro apta est. Quapropter 
recentiorum Graecorum comoediae finitio et nostro tempore gratior erit ut quae sit privatae, civilisque fortunae sine vitae 
periculo comprehensio. Donatus idem quoque agnoscit, sed <foreign lang="GR" TEIform="foreign">a)ki/ndunon</foreign> exponit, et addit, qua comoedia discitur, quid sit in vita utile 
quid contra evitandum, non aliter atque in ethicis fieri solitum est, quibus et expetendorum et fugiendorum est professio. Est 
igitur Livio Andronico comoedia cottidianae vitae speculum, quem Cicero secutus eam esse pronuntiat imitationem vitae, 
speculum consuetudinis, imaginem veritatis. Quod genus exempla in Terentianis fabulis manifestissima sunt, in quarum aliis 
modo vaga libido damnatur, et coniugii honesti laus confirmatur, modo in aliis nuptias non esse legitimas, nisi parentum 
consensu factas dilucide adumbrat, modo in aliis dissidium inter socrum, et nurum perpetuum esse ostendit, modo alia atque 
alia certa quadam thesi comprehensa
<pb id="s009" TEIform="pb"/>
argumenta fusissime explanantur, et actione quasi in speculo commonstrantur. Ad hunc modum nostra aetas multos comicos 
velut ex equo Troiano effudit, non ita infelices, quorum opera rerum et profanarum et sacrarum spectacula quam 
illustrissima nobis exhibita sunt, atque nuper Christophorus Stummelius iuvenis mihi perquam carus, studiorum meorum 
socius apud nos tamquam in patria comoediam dexterrime lusit, <foreign lang="GR" TEIform="foreign">manqa/nontes</foreign> aut studentes inscriptam, qua discipulorum iam in 
Academiam unam aliquam excolendi ingenii gratia commigrantium mores depinguntur, cuius protasis scholastico more 
proposita est, ut post datum nomen gymnasiarchae sese malis condiscipulis adiungant, ut omnia labore parentum parta et vino 
et alea concoquant, ut sub nullius praeceptoris, et pii et honesti ferula vivere exoptent. Mox epitasis subditur, propter multarum 
turbarum, quas dare ebrii consueverunt, tumultum, propter frequentem in aedes privatas incursionem, et propter alia multa 
incommoda. Sed catastrophe istorum ardelionum vitam sic corrigit, ut ad meliorem frugem redeant, ne cepas, sicut Germanis 
est proverbium, pro alliis domum reportasse videantur. 
Hanc vero comoediam recens compositam tibi nostrae Academiae haud 
paenitendo alumno de meliore nota commendatam cupio. Quod si non cuncta ad vivum Aristarchis resecuerit, aetati, et
<pb id="s010" TEIform="pb"/>
tempori perturbatiori imputabitur. Nos autem maximam de eius ingenio, et indole spem concepi mus, iam id aetatis flores 
accipe, bonique consule, postea dulcissimos fructus percipies.
</p></div>
<div type="dedication" org="uniform" sample="complete" TEIform="div" part="N">
<head>PRUDENTIBUS ET SINGULARI GRAVITAte praeditis Coss. et patribus senatus Francfordiani ad Viadrum, S. P. D.</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">Verissime dictum est humanissimi patres,</l>
<l TEIform="l" part="N">Nescio qua natale solum dulcedine cunctos</l>
<l TEIform="l" part="N">Ducit, et immemores non sinit esse sui.</l>
</lg>
<p TEIform="p">
Nam etiamsi Ovidius procul ab Italia et Paelignis focis inter rigidos et immanes Tomitas Vitam ageret, tamen saepenumero 
animadverti omnibus hominib. singularem quendam amo rem genitalis loci insitum et impressum esse. Cuius rei 
evidentissimum exemplum ex Ulysse haberi potest, qui Ithacam suam asperrimis saxulis tamquam nidulum affixam, 
immortalitati anteposuit, ita ut etiam optaret fumum de patriis posse videre focis. Atque cum de hac re cogito, eius amoris 
semina in me quoque reperio. Quis enim extra naturam positus, seu plane <foreign lang="GR" TEIform="foreign">a)/storgos</foreign> aliter sibi in animum induceret? 
Proinde 
saepissime mihi in animo fuit, amoris in patriam perspicua
<pb id="s011" TEIform="pb"/>
vestigia relinquere, quod commodissime nunc fieri posse existimavi, cum praeludia ingenii mei in lucem suasu et consilio 
doctorum virorum edere decrevissem, ut hunc laborem vobis humaniss. patribus, qui ad gubernacula patriae meae sedetis, 
nuncuparem. Nam merito patria studiorum meorum fructum a me repetere debet, ut a qua hoc beneficii acceperim, si aliquo in 
literis progressus essem. Sed hic dicet aliquis, quam utilitatem poterit patria ex Comoedia percipere? Huic Cicero pro me 
respondebit, qui de dramaticis scriptis ita loquitur: Etenim haec conficta arbitror a poetis esse, ut effictos nostros mores in 
alienis personis, expressamque imaginem vitae quottidianae videremus. Hic docentur pattes quod ad cultum ingenii in liberis 
spectat, non esse parcendum sumptibus, nec tamen ad luxuriam profuse largiendum. Illud enim currentes moratur, hoc vero a 
studiis penitus avertit. Videndum igitur, ubi et quando dandum sit Poterunt etiam filii vestri, sodales mei, qui partim nunc 
coaetanei sunt, partim procedente tempore succrescent, salutarem inde doctrinam haurire. Nam gnaviter, dandam esse operam 
literis Comoedia docet, vitanda prava consortia, amori non indulgendum, quorum utrumque a Musis abducit, et viam adeundi 
intercludit. Quod experientia docemur, cum non raro bonae spei adolescentes, qui nimis pravo sodalicio adhaeserunt, alieni a 
studiis facti spem et exspectationem paren tum fefellerunt Scio etiam multos amori operam dantes, femineis blanditiis ita 
illectos esse,
<pb id="s012" TEIform="pb"/>
ut turpiter praeter voluntatem parentum matrimoniali copula devincti sint. Reperias enim nonnullos, qui pulchras domi alunt 
filias aucupium exercere, ut adolescentes parum cautos inescent, perinde ut aucupes, qui in area canoram avem collocant, ad 
quam cum ceterae colludentes advolitant, tamquam omnia essent tuta, reti operiuntur cum magno vitae suae peri culo. Ita 
etiam quibusdam adolescentibus evenit, ut colludendo turpiter capiantur. Sed tamen Matrimonium non insector, imo hoc volo, 
ut honeste, aperte, cum consensu parentum utriusque partis contrahatur. Quare humanissimi patres, hoc levidense munus meo 
labore in gratiam vestrorum liberorum excultum aequo animo suscipite, bonique consulite, et Musarum cultoribus, ut facitis, 
favete: ne studia apud vos, quae ubique ruinam minari videntur, in praeceps eant. Satan enim hoc exulceratissimo saeculo in 
ultima mundi senecta illud unice molitur, ut scholas, sine quibus puritas Christianae doctrinae conservari nequit, dissipet. 
</p>
<p TEIform="p">Valete.</p>
<p TEIform="p">
V. H. addictiss. 
Christophorus Stummelius F.
</p>
</div>
</front><body><div1><p/></div1></body></text>





</TEI.2>