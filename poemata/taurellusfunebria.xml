<?xml version="1.0" encoding="ISO-8859-1"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd">
<TEI.2>
<teiHeader type='text'>
<fileDesc>
<titleStmt>
<title>Carmina funebria, quae magnorum aliquot, clarorumque virorum felici memoriae dicavit.</title>
<title type='sub'>Machine-readable text</title>
<author n='Taurellus'>Taurellus, Nicolaus</author>
<editor>Taurellus, Nicolaus</editor>
</titleStmt>
<editionStmt>
<edition>XML version, markup prototype, December 1999</edition>
<respStmt><name>Ruediger Niehl</name><resp>markup</resp></respStmt>
</editionStmt>
<publicationStmt>
<publisher>Camena</publisher>
<address>
<addrLine><anchor n="http://www.uni-mannheim.de/mateo/camena/taur2" type="href" id="taur2"/></addrLine>
</address>
</publicationStmt>
<notesStmt>
<note type="href">http://www.uni-mannheim.de/mateo/camena/</note>
<note type="pathname">taur2</note>
<note type="filename">taurellusfunebria.html</note>
<note type="titleimage">s001.html</note>
<note type="srcfile">taurellusfunebria.xml</note>
<note type="imgpath">taur2/jpg</note>
<note type="imgtype">html</note>
</notesStmt>
<sourceDesc>
<bibl>Noribergae : Lochner, 1602.</bibl>
</sourceDesc>
</fileDesc>
<encodingDesc>
<editorialDecl>
<p>Regeln fuer die Texterfassung 03/2001</p>
</editorialDecl>
<refsDecl>
<p>not necessary</p>
</refsDecl>
</encodingDesc>
<revisionDesc>
<change>
<date>May 2004</date>
<respStmt>
<name>Ruediger Niehl</name>
<resp>markup</resp>
</respStmt>
<item>
typed text - structural tagging complete - no semantic tagging - Morpheus spell check</item>
</change>
</revisionDesc>
</teiHeader>
<text>
<front>
<pb id='s001'/>
<titlePage><titlePart>
CARMINA FUNEBRIA,
QUAE MAGNORUM
ALIQUOT, CLARORUMque
virorum felici memoriae
dicavit.
NIC. TAUR.
<gap desc='illustration'/>
NORIBERGAE,
Typis Christophori Lochneri.
M. DCII.
</titlePart></titlePage>
<pb id='s002'/>
<div type='preface'>
<head>
Benigno lectori.
</head>
<p>CUM omnes hosce viros, et doctos, et celebres (qui decem, vel undecim annorum spatio de vita decesserunt: quos etiam omnes noveramus: et quidem, vix uno auto altero exceptis, familiariter) sempiterna memoria dignos esse iudicaremus: ne nos eorum facile caperet oblivio: haec carmina conscripsimus. Quae cum a nostris emblematibus non viderentur esse aliena: cumque sciremus haec multis studiosis, doctisque viris ob gratam defunctorum memoriam accepta esse futura, non potuimus, quin ea huic emblematum operi adiiceremus.</p>
<p>Nic. Taur.</p>
</div>
</front>
<body>
<div1 id='TaFN.01' n='1' type='book'>
<pb id='s003'/>
<div2 id='TaFN.01.01' n='1' type='poem'>
<head>
PHILIPPUS GEUDERUS SEPTEMVIR NORICUS, ET SCHOLARCHA, Obiit 2. Octobr. Anno 1581.
</head>
<lg met='hexa'>
<l>QUANTA sit invictae concessa potentia morti</l>
<l>O vir quem decuit multis de milibus unum:</l>
<l>Maxima quos dicit patriae Germania patres:</l>
<l>Nunquam posse mori: vel centum posse per annos</l>
<l>Felicem incolumi producere corpore vitam.</l>
<l>Quid fera mors possit sua vibrans tela PHILIPPE</l>
<l>Sat GEUDERE doces magnae decus urbis: et amplo</l>
<l>Exemplar variis imitabile dotibus orbi.</l>
<l>Maxima quem promptum dubiis prudentia rebus:</l>
<l>Rerum quem locuples fecit doctrina disertum.</l>
<l>Et sua quem docto <reg orig='celebrâre'>celebrare</reg> poemata versu.</l>
<l>Adde facultates, claraeque insignia gentis:</l>
<l>Ne qua refragetur completae gloria laudi.</l>
</lg>
</div2>
<div2 id='TaFN.01.02' n='2' type='poem'>
<head>
CHRISTOPHORUS HERDESIAnus, Noricae Reipub. consiliarius. Obiit Noribergae1585. 22. Decembris.
</head>
<lg met='dist'>
<l>GLoria magnifici Geuderus prima senatus:</l>
<l rend='indent'>Inter Doctores HERDESIANUS erat.</l>
<pb id='s004'/>
<l>Si quem clara sacri, locuplesque scientia iuris</l>
<l rend='indent'>Evehit: excellens HERDESIANUS erat.</l>
<l>Si quos ingenium, vel doctae mentis acumen,</l>
<l rend='indent'>Commendat: praestans Herdesianus erat.</l>
<l>Si quos Divinae celebrare volumina Legis:</l>
<l rend='indent'>Inter praecipuos Herdesianus erat.</l>
<l>Si quos humano celebrat sapientia captu</l>
<l rend='indent'>Tradita: laus medii nominis eius erat.</l>
<l>Forte voluntatis, morumque requiris honores:</l>
<l rend='indent'>Optimus in primis Herdesianus erat.</l>
<l>Ut magna haec fuerint, tamen insuperabile sati</l>
<l rend='indent'>Robur, ut occideres Herdesiane fuit.</l>
</lg>
</div2>
<div2 id='TaFN.01.03' n='3' type='poem'>
<head>
WOLFGANGUS HALLERUS, tribus olim Palatinis principibus a consiliis, Obiit Ambergae 2. Septemb. Anno 1591.
</head>
<lg met='dist'>
<l>NEc te nobilitas, nec opes HALLERE tueri,</l>
<l rend='indent'>Nec doctrina, piae nec potuere preces.</l>
<l>Nam fera mors dites pariter, doctosque, piosque,</l>
<l rend='indent'>Et spreta quosvis nobilitate petit.</l>
<l>Te tamen una iubet post funera vivere virtus:</l>
<l rend='indent'>Et bene tuta tuum gloria nomen habet.</l>
<l>Nam tua principibus doctae solertia mentis</l>
<l rend='indent'>Sat perspecta fide, consiliisque fuit.</l>
<pb id='s005'/>
<l>Sacrarumque frequens tua te meditatio rerum,</l>
<l rend='indent'>In sacris celebres extulit ante viros.</l>
</lg>
</div2>
<div2 id='TaFN.01.04' n='4' type='poem'>
<head>
BARTHOLOMAEUS POEMErus Septemvir, et Scholarcha Noricus. Obiit Noribergae 25. Octob. Anno 1590.
</head>
<lg met='fancy1'>
<l>NORICA miraris tantum Respublica nomen.</l>
<l rend='indent'>Quare prae reliquis nacta sit urbibus.</l>
<l>Prudentem una facit moderatio nempe Senatum:</l>
<l rend='indent'>qua virtute suis imperat optime.</l>
<l>Hacque super reliquos excelluit optimus omnes</l>
<l rend='indent'>POEMERus patrii gloria stemmatis.</l>
<l>Quem dolet ob multos Academia nostra labores</l>
<l rend='indent'>Quod mors intrepide saeva peremerit.</l>
</lg>
</div2>
<div2 id='TaFN.01.05' n='5' type='poem'>
<head>
ANDREAS DUDITIUS annos natus 56. Obiit Vratislaviae, Anno 1589. 13. Febr.
</head>
<lg met='hexa'>
<l>IMproba Duditium mors est etiam ausa Baronem</l>
<l>Tollere: qui reliquos inter spectabilis omnes</l>
<l>Et fuit ingenio sollers, et acumine mentis</l>
<l>Lynceus. In variis praeclara scientia rebus</l>
<l>parta per assiduos noctuque, diuque labores,</l>
<l>Quem passim doctis prope praetulit omnibus unum.</l>
</lg>
<pb id='s006'/>
</div2>
<div2 id='TaFN.01.06' n='6' type='poem'>
<head>
IACOBUS SCHECKIUS Medicus et Philosophus Tubingensis, Obiit Tubingae 1587. an. 9. Maii.
</head>
<lg met='hexa'>
<l>TUque meos inter merito carissime SCHECKI</l>
<l>Iam praeceptores grato memorabere versu:</l>
<l>Quem fera complures mors non est ausa per annos,</l>
<l>Attentare virum: quin flexa labasceret aetas:</l>
<l>Cuius Aristotelem studio Germania coepit</l>
<l>E densis eductum agnoscere velle tenebris.</l>
<l>Vir fuit insigni doctrina clarus: et acri</l>
<l>Iudicio poterat subtiles solvere nodos.</l>
<l>Carmina qui potuit coniungere graeca latinis</l>
<l>Versibus: et facili tractare mathemata ductu.</l>
<l>Quem neque magna sacrae fugere volumina legis,</l>
<l>Nec fidei gravibus perplexa negotia rixis.</l>
</lg>
</div2>
<div2 id='TaFN.01.07' n='7' type='poem'>
<head>
SEBALDUS WELSERUS, senator Noricus. Obiit Ulmae, 1. Septemb. Anno 1589.
</head>
<lg met='hexa'>
<l>TEque senatorum spes non postrema, decusque</l>
<l>Mors WELSERE tuis conatibus invida fregit:</l>
<pb id='s007'/>
<l>Ne, quibus ingenii poteras excellere dotes:</l>
<l>Et tua te bonitas, et sobria vita, laborque</l>
<l>Ad summum eveherent rerum, laudisque cacumen.</l>
</lg>
</div2>
<div2 id='TaFN.01.08' n='8' type='poem'>
<head>
THEODORICUS SCHNEPFIUS. Theologiae professor. Obiit Tubingae, Anno 1586. 9. Novemb.
</head>
<lg met='dist'>
<l>INter Divine praestantia lumina legis:</l>
<l rend='indent'>Quos habuit celebres docta Tubinga viros:</l>
<l>Non postremus erat facundo SCHNEPFIUS ore:</l>
<l rend='indent'>Si primum nolis obtinuisse locum.</l>
<l>Hunc schola prae reliquis: hunc et studiosa iuventus:</l>
<l rend='indent'>Et merito cives hunc coluere virum.</l>
<l>Eius namque decens placidos moderatio mores</l>
<l rend='indent'>Fecit ut ad laudes adiiceretur amor.</l>
</lg>
</div2>
<div2 id='TaFN.01.09' n='9' type='poem'>
<head>
THEODORUS ZWINGERUS, Medicus et Philosophus Basiliensis, Obiit Basileae, an. 1589. Martii mense.
</head>
<lg met='fancy'>
<l>TE decus Helvetia varii ZWINGERE labores:</l>
<pb id='s008'/>
<l>Et vis ingenii: sagax, et aere</l>
<l>Mentis iudicium viros celebres</l>
<l>Inter sede locant honestiore:</l>
<l>Et tibi promeritum Basilea rependet honorem:</l>
<l>Dum tua te totum celebrent monumenta per orbem.</l>
</lg>
</div2>
<div2 id='TaFN.01.10' n='10' type='poem'>
<head>
HUGO DONELLUS, IURIS PROFESSOR. Obiit Altdorfi, Anno 1591. Maii 4.
</head>
<lg met='dist'>
<l>QUi Domini fuerat, cum viveret HUGO DONELLUS:</l>
<l rend='indent'>Hic et iam domini cum moreretur, erat.</l>
<l>Qui sua deposuit benefido membra sepulchro:</l>
<l rend='indent'>Ut caeli melius carpere posset iter:</l>
<l>Et sua liber agat terrestribus otia curis:</l>
<l rend='indent'>Dum putrefacta velit vivere membra Deus.</l>
</lg>
</div2>
<div2 id='TaFN.01.11' n='11' type='poem'>
<head>
FRANCISCUS HOTOMANNUS, Obiit Basilicae, Anno 1590. Febr. 5.
</head>
<lg met='dist'>
<l>ELoquar, an sileam? Sedes Hotomanne Donello</l>
<l rend='indent'>Proxima iure tibi parve, priorve fuit.</l>
<l>Hunc habet Altdorfum: sed te Basilea recepit:</l>
<l rend='indent'>Quos fera non potuit Gallia ferre viros.</l>
<l>Maxima dicendi decoravit utrumque facultas:</l>
<l rend='indent'>Vix potuit Cicero suavius ipse loqui.</l>
<pb id='s009'/>
<l>Haecque suere sacri duo maxima lumina iuris:</l>
<l rend='indent'>Dignaque mens pariter, linguaque laude fuit.</l>
<l>Attamen historiae, Romanorumque vetustas</l>
<l rend='indent'>Haec tua prae reliquis laus HOTOMANNE fuit.</l>
<l>Quis tot non metuat satis aucto in corpore vires?</l>
<l rend='indent'>Mors nullo domitum robore robur habet.</l>
</lg>
</div2>
<div2 id='TaFN.01.12' n='12' type='poem'>
<head>
BASILIUS AMERBACHIUS, Obiit Basileae.
</head>
<lg met='dist'>
<l>TE quia tutari multo Basilea nec auro:</l>
<l rend='indent'>Nec valida potuit, quin morerere, manu.</l>
<l>Restat AMERBACHI tua te post funera vivum</l>
<l rend='indent'>Ne ferat extincto corpore posse mori.</l>
<l>Quo tua si nequeat benefacta rependere nisu:</l>
<l rend='indent'>Servabit laudes extera fama tuas.</l>
<l>Nam tua te vestri veneranda peritia iuris</l>
<l rend='indent'>Inter praecipuos iussit habere locum.</l>
<l>Et tua nos pietas, et amor, studiumque, fidesque</l>
<l rend='indent'>Saepe tui memores nominis esse iubent.</l>
</lg>
</div2>
<div2 id='TaFN.01.13' n='13' type='poem'>
<head>
IOHANNES IACOBUS WECKERUS, Obiit Colmariae, Anno 1586. 4. Maii.
</head>
<lg met='hexa'>
<l>ALsaticas inter Colmaria nobilis urbes</l>
<l>Te WECKERE socer complures usa per annos</l>
<pb id='s010'/>
<l>Condigno medicos complecti coepit honore,</l>
<l>Es medicas adhibere manus: et noscere fraudes.</l>
<l>Nec tua te solum felice industria praxi</l>
<l>Magna: sed assidui celebrem fecere labores:</l>
<l>Seu tua commemorem multo gratissima fructu</l>
<l>Scripta iuventuti: tua tandem sive probetur</l>
<l>Dexteritas multum chymicos spectata per ignes.</l>
<l>Nostra sed urenti cum mors (mala simia) febre</l>
<l>Corpora destillat siccos imitata chymistas:</l>
<l>Spiritus in tenues tenuissimus effugit auras.</l>
</lg>
</div2>
<div2 id='TaFN.01.14' n='14' type='poem'>
<head>
THOMAS ERASTUS, Obiit Basileae, Anno 1583. mense decembri.
</head>
<lg met='hexa'>
<l>FElicique sagax medicinam seci: ERASTUS</l>
<l>Successu: Physicisque graves dissolvere nodos</l>
<l>In rebus potuit, causasque docere latentes:</l>
<l>Ausus in aurifices et iam properare chymistas.</l>
</lg>
</div2>
<div2 id='TaFN.01.15' n='15' type='poem'>
<head>
IOANNES BAUHINUS, Obiit Basileae.
<pb id='s011'/>
IOANNES SCHENCKIUS, Obiit Noribergae, 17. Novemb. Anno 1588.
</head>
<lg met='fancy1'>
<l>RAuraca BAUHINUM magni respublica fecit:</l>
<l rend='indent'>Et fecit pariter Norica SCHENCKIUM.</l>
<l>Arte fuere pares: felixque beavit utrumque</l>
<l rend='indent'>Successus duplicis foenore commodi.</l>
<l>Nam revocata solus certae dedit artis honorem:</l>
<l rend='indent'>Adiecitque gravis dona pecuniae.</l>
<l>SCHENCKIUS ipse fuit parto locupletior auro:</l>
<l rend='indent'>BAUHINUSQUE sua prole beatior.</l>
<l>Namque duos moriens (nomenque artemque) reliquit,</l>
<l rend='indent'>Praestantes medico nomine filios.</l>
</lg>
</div2>
<div2 id='TaFN.01.16' n='16' type='poem'>
<head>
GEORGIUS PALM. Obiit Noribergae, Anno 1591. April. 20.
</head>
<lg met='dist'>
<l>ERgone qui vitam reliquis proferre GEORGI</l>
<l rend='indent'>PALM poteras, anima diffugiente iaces?</l>
<l>Hicne iaces alios qui pulsa morte tueri,</l>
<l rend='indent'>Et quodvis poteras saepe sugare malum?</l>
<l>Ne mirare: meis agitata laboribus omnes</l>
<l rend='indent'>Mors in me vires contulit atra suas.</l>
</lg>
<pb id='s012'/>
</div2>
<div2 id='TaFN.01.17' n='17' type='poem'>
<head>
SIGISMUNDUS HALLERUS, Engelthalensis praefectus, Obiit Engelthal. Anno 1589. Iun. 14.
</head>
<lg met='hexa'>
<l>SUavis ut HALLERUM gravitas: et quanta sereni.</l>
<l>Gratia nativos vultus hilararit honores</l>
<l>Quae referat nostro est vix tanta in carmine virtus.</l>
<l>Nec minor expertae longum prudentia menti:</l>
<l>Et doctrina fuit complures parta per annos:</l>
<l>Historiisque sacri decorata scientia iuris:</l>
<l>Linguaque completae fuit addita Gallica laudi.</l>
</lg>
</div2>
<div2 id='TaFN.01.18' n='18' type='poem'>
<head>
IOANNES STURMIUS, ARgentin. Academiae Rector, Obiit Argentinae, Anno 1589. 3. Martii.
</head>
<lg met='dist'>
<l>INcluta cur STURMI cum totus te colat orbis,</l>
<l rend='indent'>Argentina suum te neget esse decus?</l>
<l>Urbs, schola, et amoto selecta ex orbe iuventus,</l>
<l rend='indent'>Quosque facit celebres docta senecta viros:</l>
<l>Et decus agnoscunt: et ditis munera THOMAE:</l>
<l rend='indent'>Doctaque scripta tui dona laboris habent.</l>
</lg>
</div2>
<div2 id='TaFN.01.19' n='19' type='poem'>
<head>
CHRISTOPHORUS FAB. GUGEL Noricae Reipubl. consiliarius,
<pb id='s013'/>
Obiit Noribergae, Anno 1586. 10, Septemb.
</head>
<lg met='hexa'>
<l>CIvica turbatis fecere negotia rebus:</l>
<l>Certaque continuos prudentia nacta labores:</l>
<l>Clarus ut ante alios fieret GUGELIUS omnes:</l>
<l>Consilioque gravis, facilique labore disertus.</l>
<l>Norica cui gravibus saturo Respublica donis</l>
<l>Aeternumque decus, meritosque rependit honores.</l>
</lg>
</div2>
<div2 id='TaFN.01.20' n='20' type='poem'>
<head>
ESROMUS RUDIGERUS PABEB. Obiit Noribergae, 2. Decemb. Anno 1590.
</head>
<lg met='fancy1'>
<l>ASpera quem plures fortuna exercuit annos:</l>
<l rend='indent'>Morbis exilium concomitantibus.</l>
<l>Hic tamen ESROMUS bene forti pectore quidvis,</l>
<l rend='indent'>Adiunctisque iocis pertulit optime.</l>
<l>Haec non ex Physicis cepit solacia rebus:</l>
<l rend='indent'>Quarum ipsi fuerat clara professio.</l>
<l>Maluit hic Psalmos magni tractare Prophetae:</l>
<l rend='indent'>Quem fregit furiens nulla molestia.</l>
<l>Cumque adeo vitam misere degisset: acerbae</l>
<l rend='indent'>Vim mortis potuit vincere promptius.</l>
</lg>
</div2>
<div2 id='TaFN.01.21' n='21' type='poem'>
<head>
HIERONYMUS WOLFFIUS, Obiit Augustae, Anno 1580. 8. Octob.
</head>
<lg met='fancy1'>
<l>ET facit insignis doctrina, laborque, fidesque,</l>
<l rend='indent'>Ut grato memorem carmine WOLFIUM.</l>
<pb id='s014'/>
<l>Namque iuventuti vix quis quam praefuit alter:</l>
<l rend='indent'>Quem virtute sua non superaverit.</l>
<l>Sedula dexteritas, Graecaeque peritia linguae</l>
<l rend='indent'>Hunc fecere suis laudibus inclitum.</l>
</lg>
</div2>
<div2 id='TaFN.01.22' n='22' type='poem'>
<head>
IOANNES RICHTHAUSERUS, Obiit Noribergae, 13. Octob. Anno 1585. NICOLAUS RICHIUS, Obiit Argentinae, Anno 1583.
</head>
<lg met='dist'>
<l>AT velut oppositos duxit moriturus in hostes:</l>
<l rend='indent'>Servet ut intrepida seque, suosque manu:</l>
<l>Sic tua te virtus o RICHTHAUSERE, fidesque</l>
<l rend='indent'>Pro patriae fecit velle salute mori.</l>
<l>Non est humano generi truculentior hostis,</l>
<l rend='indent'>Nullaque peste magis laedit, obestque lues.</l>
<l>Huncque tuis arcere volens a civibus hostem:</l>
<l rend='indent'>Certam non poteras effugitare necem.</l>
<l>Teque nimis macerans alienae cura salutis:</l>
<l rend='indent'>Et tua te mortem fecit obire fides:</l>
<l>RICHI: quo nec erat melior, nec apertior alter.</l>
<l rend='indent'>RICHI Nestorios vivere digne dies.</l>
</lg>
<pb id='s015'/>
</div2>
<div2 id='TaFN.01.23' n='23' type='poem'>
<head>
SEBASTIANUS SEDELMEIER. Gnadembergensis praefectus, Obiit Gnadenb. Anno 1590. Maii. 3.
</head>
<lg met='fancy1'>
<l>CUi bene per varios patuere negotia casus,</l>
<l rend='indent'>Multorumque diu curia principum:</l>
<l>SEDELMEIERUS, quem multo exercuit usu</l>
<l rend='indent'>Excrescens vegeta mente sagacitas.</l>
<l>Quemque Palatinis spectata industria rebus</l>
<l rend='indent'>Magnis, et merito laudibus extulit.</l>
<l>Attamen hic nulla potuit virtute, nec astu:</l>
<l rend='indent'>Ut tutus fieret mortis ab ictibus.</l>
</lg>
</div2>
<div2 id='TaFN.01.24' n='24' type='poem'>
<head>
CAROLUS ANTIOVIORIS prosapiae comes ab ORTEMBURG, Obiit in Italia Patavii, Anno 1591.
</head>
<lg met='hexa'>
<l>HEu quanta rabie mors in iuvenilia saevit</l>
<l>Corpora. Dira leves ceu devorat ursa capellas:</l>
<l>Aut ferus esuriens rigido lupus ore tenellam</l>
<l>Mactat ovem: nondum florentibus occidit annis</l>
<l>ORTEMBURGIACAE spes carolus optima gentis:</l>
<l>CAROLUS excelso grati quem corpore mores,</l>
<pb id='s016'/>
<l>Atque serena sui decoravit gratia vultus.</l>
<l>O mors speranti, et timido nimis invida patri.</l>
</lg>
</div2>
<div2 id='TaFN.01.25' n='25' type='poem'>
<head>
IOANNES LIWALD IURIS STUDIOSUS, Obiit Altdorfi, Anno 1591, 17. Aprilis. De cuius morte scriptum hoc est carmen eius patri viro docto D. IOANNI LIWALD, senatori Marienbergensi.
</head>
<lg met='asc1'>
<l>UT gestent teneros est grave matribus,</l>
<l>Et res ut pariant est fera liberos.</l>
<l>Quin est res miseris dura parentibus:</l>
<l>Hos ad legitimum tempus ut educent.</l>
<l>Hic cura est teneri maxima corporis:</l>
<l>Et cura est animum maior ut excolant:</l>
<l>Adiunctusque metus sollicitudini:</l>
<l>Ne quid forte grave sors pariat mali:</l>
<l>Quicquid suscipiunt, aegrius efficit,</l>
<l>At cum suadet iter carpere plenior</l>
<l>Aetas, et patriam linquere liberos:</l>
<l>Res hac est gravior nulla parentibus.</l>
<l>Ut cor a tremulo pectore se suum</l>
<l>Amisisse putent. Nec metus attamen</l>
<l>Quantacumque iuvat sollicitudine.</l>
<l>Sed spes de reditu parvula paululum</l>
<l>Vix desiderio sustinet anxior.</l>
<pb id='s017'/>
<l>At spes haec etiam disperiit tibi</l>
<l>O LIWALDE boni gloria pectoris.</l>
<l>Quem non immerito semper amaveras</l>
<l>Unum prae reliquis, filius hic tuus</l>
<l>Invicta rigidae vi febris occidit.</l>
<l>Qui iussu patriam deseruit tuo:</l>
<l>Hic mundum monitu deseruit DEI.</l>
<l>Nam parere tibi debuit, et DEO.</l>
<l>Quin parere DEO te quoque convenit:</l>
<l>Ut damnum placide quod dedit, hoc feras:</l>
<l>Si damnum liceat dicere, filii</l>
<l>Quod sit vita tui facta beatior.</l>
</lg>
</div2>
<div2 id='TaFN.01.26' n='26' type='poem'>
<head>
AUCTORIS DEFUNCTA PROLES.
</head>
<lg met='dist'>
<l><note>Basil. an. 79 16. Ianuar.</note> HIc <corr sic='iacit' resp='transcriber'>iacet</corr> ANNA suo cui tempore sedula nostrae</l>
<l rend='indent'>Esse putabatur cura futura domus.</l>
<l>At fera funebres mors hanc accersere luctus</l>
<l rend='indent'>Iussit: ut hoc aliis prima pararet iter.</l>
<l><note>Basil. an. 80 22. Sept.</note> Postea tabescens alieno lacte IOHANNES</l>
<l rend='indent'>ISRAEL misere maluit ante mori:</l>
<pb id='s018'/>
<l>Quam procul avulsos ad Norica tecta parentes</l>
<l rend='indent'>Nos desiderio discruciare sui.</l>
<l><note>Altdorf. 81.82.</note> Hos duo sunt etiam fraterque, sororque secuti:</l>
<l rend='indent'>Lucem quos vetuit posse videre DEUS.</l>
<l>Attamen haec aliis lux est concessa duobus:</l>
<l rend='indent'>Noster et ex aucto crevit amore dolor.</l>
<l><note>Altdorf. anno 85. 31. Aug.</note> Morbosque ut posset vitare GEORGIUS omnes</l>
<l rend='indent'>Hic voluit moriens accelerare fugam.</l>
<l><note>Alt. 86.</note>Quem soror ANNA pari cursu CATHARINA secuta est:</l>
<l rend='indent'>Ut nos afficerent vitaque morsque minus.</l>
<l>At te noster amor memorare Philippe Ioannes</l>
<l rend='indent'><note>Alt. 90. 31. Aug.</note> Cogit: et hic idem te memorare vetat.</l>
<l>Nostrum nempe vetat verbis renovare dolorem.</l>
<l rend='indent'>Vires qui nullas ut revoceris, habet.</l>
<l>Quin hoc commemorem: si spes de fratribus unquam</l>
<l rend='indent'>Vall tuis: de te magna Philippe fuit.</l>
<l><note>Alt. 91 8. Sept.</note> Cuique dedit patrium populi victoria nomen:</l>
<l rend='indent'>Non is qui longum vivere posset, erat.</l>
<l>Quem cum septenos complerat, et amplius annos,</l>
<l rend='indent'>Sat placide mortem iussit obire DEUS.</l>
</lg>
<pb id='s019'/>
</div2>
<div2 id='TaFN.01.27' n='27' type='poem'>
<head>
CARMEN Ornatissimo viro D. ANDREAE LINCKIO NORIBERGENSI, I. U. D. CLARISS: SCRIPTUM: cum ei castissima virgo URSULA ROTHIN Argentinensis, PETRI ROTH defuncti civis olim honestissimi filia matrimonio iungeretur, die Maii 24. Anno M. D. LXXXVI.
</head>
<lg met='dist'>
<l>IAM patet excelso celeberrima culmine turris</l>
<l rend='indent'>Quo non est toto maius in orbe decus.</l>
<l>Amplaque flexilibus saliceta virentia ramis:</l>
<l rend='indent'>Et vastae Rheni conspiciuntur aquae.</l>
<l>Haud procul hinc urbs est reliquas, Clarissime Doctor,</l>
<l rend='indent'>Quae superans summo statque vigetque gradu:</l>
<l>Argentina tuos non despectura labores:</l>
<l rend='indent'>Quaeque tuum dulci pignore sistet iter.</l>
<l>Hic ubi te virgo desiderat una maritum:</l>
<l rend='indent'>Hic tibi femineum iunget amica latus:</l>
<l>Quam tibi coniugio tradet, propriamque dicabit</l>
<l rend='indent'>Noster, te solum qui vetat esse, Deus.</l>
<pb id='s020'/>
<l>Haec tibi Divino decreta est iure voluptas:</l>
<l rend='indent'>Quam per coniugium quaerit, et auget amor.</l>
<l>Maxima vis haec est stabili duo pectora nexu</l>
<l rend='indent'>Quae fovet ad multos non peritura dies.</l>
<l>Lenta salix patulas ut vitibus alligat ulmos:</l>
<l rend='indent'>Connectique duas densa catena trabes:</l>
<l>Ursula sic firmo sese tibi foedere iunget:</l>
<l rend='indent'>Et constantis erit parsque, decusque thori.</l>
<l>Ferrea saepe levi disrumpitur arte catena:</l>
<l rend='indent'>Lentaque saepe cadit putrida facta salix.</l>
<l>Nulla tamen vestrum violentia solvet amorem:</l>
<l rend='indent'>Vestraque persistet salva, tenaxque fides.</l>
<l>Sed quibus ista modis coniunctio vestra vigebit:</l>
<l rend='indent'>Vestra ut persistat salva, tenaxque fides?</l>
<l>Legitimis contracta vigent commercia pactis:</l>
<l rend='indent'>Mercibus, aut nummis salvaque pacta manent.</l>
<l>Non haec sufficiunt sociatae pignora vitae:</l>
<l rend='indent'>Iacturam crebro cum patiantur opes.</l>
<l>Maior in angustis saepe est coniunctio rebus:</l>
<l rend='indent'>Et magis est tecto paupere firma fides,</l>
<l>Quin et in august is minor est coniunctio rebus:</l>
<l rend='indent'>Et minus est tecto divite firma fides.</l>
<l>Iunge facultates, et magnae munera sortis.</l>
<l rend='indent'>Seque suo iungat nupta puella viro:</l>
<l>Non erit hic felix, nec erit diuturna voluptas:</l>
<l rend='indent'>Plena sed hic subito vita doloris erit:</l>
<pb id='s021'/>
<l>Sinon sit coniunx animo cum coniuge iunctus:</l>
<l rend='indent'>Vel non sit verus, quo socientur, amor.</l>
<l>Prima voluntatis virtutes: altera mentis:</l>
<l rend='indent'>Corporis et spectat tertia cura decus.</l>
<l>Praeclaras animi tua possidet Ursula dotes:</l>
<l rend='indent'>Et mores iungit cum pietate suos.</l>
<l>Mensque suis non est virtutibus orba: sed artes</l>
<l rend='indent'>Ornamenta probae virginitatis habet.</l>
<l>Sique velis formam, placidosque requirere gestus:</l>
<l rend='indent'>Cuilibet ista satis conspicienda patent.</l>
<l>Forsan utrumque voles eius spectare parentem:</l>
<l rend='indent'>Et spectare voles forsitan eius vos.</l>
<l>Nomen, honosque manent, et nominis auctor honestas:</l>
<l rend='indent'>Haec laudata sat est, et sat honesta domus.</l>
<l>Clara Sigismundo Medicina scientia nomen:</l>
<l rend='indent'>sEt dedit excellens haec quoque nomen avo.</l>
<l>Ille patris frater celebres et principe dignas</l>
<l rend='indent'>Aedes, quae magnum sunt decus urbis, habet.</l>
<l>His qui nos quondam laetissimus hospes amice</l>
<l rend='indent'>Aedibus excepit me, socerumque suis.</l>
<l>Sed quid de socero? nimis hunc properata peremit</l>
<l rend='indent'>Et Medicis nimium perniciosa febris,</l>
<l>Nescius hunc morbi cupiens invisere: sed quid</l>
<l rend='indent'>Isto lugubris tempore cura iuvat?</l>
<l>Tu quoque iure petis laetos hoc tempore versus:</l>
<l rend='indent'>Deque tua scriptum virgine carmen amas.</l>
<pb id='s022'/>
<l>Haec tua formoso placidos in corpore mores</l>
<l rend='indent'>Sponsa gerens vero flagrat amore tui.</l>
<l>Et si quando manus dicatur forte sinistra:</l>
<l rend='indent'>Te Lincki memorans saepe rubella rubet.</l>
<l>Dextrum sponse petis: sed amat tua virgo sinistrum,</l>
<l rend='indent'>Cumque petas albam, candida rubra placet.</l>
<l>Hic amor est, animi firmissima vincula dotes</l>
<l rend='indent'>Quem valide nunquam disperitur atenent.</l>
<l>Praeclaris adeo tua laudibus Ursula gaudet:</l>
<l rend='indent'>Dignus et est eius quo potiatur amor.</l>
<l>Si tamen has auget quaesita pecunia laudes:</l>
<l rend='indent'>Hic non spernendae munera dotis erunt.</l>
<l>Nec tua care minor laus est, et gloria Lincki:</l>
<l rend='indent'>Nec minus ipsa tibi, quam placet, ipse places.</l>
<l>Omnibus hisce modis coniunctio vestra vigebit:</l>
<l rend='indent'>Atque brevi plures vester habebit amor.</l>
<l>Formosam dico, suavissima pignora, prolem:</l>
<l rend='indent'>Quae sponsalis erunt vincula firma thori.</l>
<l>Hanc bene crescenti vobis Deus agmine sortem</l>
<l rend='indent'>Tradat, et innumeros absque dolore dies.</l>
</lg>
<closer>Colmarii: Nicolaus Taurellus Medicinae Professor <corr sic='Aldorfi' resp='transcriber'>Altdorfi</corr> Noricorum.</closer>
<pb id='s023'/>
</div2>
<div2 id='TaFN.01.28' n='28' type='poem'>
<head>
CARMEN FUNEBRE: Quod SOCRUI SUAE ANNAE KELLERIAE BASILIENSI, Honestissimae et vere nobili matronae: Olim ISRAELIS AESCHENBERGERI, APUD BASILIENSES POLIGRAMMATEI: Post vero IOH. IACOBI WECKERI; CLARISS. COLMARIENSIUM ARCHIATRI, CONIUGI DEFUNCTAE, Scripsit NICOLAUS TAURELLUS D. OBIIT IV. NON. APRIL. Anno 2596.
</head>
<pb id='s024'/>
<lg met='hexa'>
<l>TOT neptes, et tot quae viderat ANNA nepotes:</l>
<l>Invida quos vitae mors sustulit ante peremptos:</l>
<l>Et quot adhuc Domino vitam tribuente supersunt:</l>
<l>Plurima post tristis languens incommoda vitae:</l>
<l>Hinc tandem morbis confecta recessit, et annis:</l>
<l>Quos morosa dedit, cepitque auxitque senectus:</l>
<l>Ecquis in afflicto tantum consistere robur</l>
<l>Corpore crediderit: quo tot superare ferendo</l>
<l>Aerumnas posset, tantosque evincere morbos?</l>
<l>Qualis qui abdomen tendens stagnantibus hydrops</l>
<l>Opplet aquis, duramque prementibus obruit alvum.</l>
<l>Qualis et est <corr sic='feberis' resp='transcriber'>febris</corr> tabentibus hectica membris.</l>
<l>Imbellesque cito cursu properando per artus,</l>
<l>Dira, tenaxque feros quae suscitat aura dolores</l>
<l>Quod mea fatali nacta est Catharina, trucique</l>
<l>Iure malum: crebroque magis miserabile partu</l>
<pb id='s025'/>
<l>Fecit: In humanis ut miscuit omnia rebus</l>
<l>Aspera sors: ne quid foret omni ex parte beatum.</l>
<l>Filia namque suae fuit aemula matris, et haeres,</l>
<l>Certaque multarum nascendo semina cepit</l>
<l>Virtutum: quae post crescentibus extulit annis:</l>
<l>Et bene materno multumque exercita ductu,</l>
<l>Auxit felici tandem completa labore.</l>
<l>Rebus at audendis matri fuit, atque ferendis</l>
<l>Plus animi, et maior robusto in pectore virtus.</l>
<l>O quam saepe metu imbellem solata maritum</l>
<l>Erexit: fractisque labantes viribus aegros.</l>
<l>Filia quas habuit mentisque animique manusque,</l>
<l>Et linguae egregias, virtutibus ipsa virili</l>
<l>Robore, et invicto fervens excelluit aestu.</l>
<l>Matronas facile ut reliquas superaverit omnes.</l>
<l>Haud tamen inferior mea tum Catharina fuisset:</l>
<l>Si vixisset adhuc bis denos salva per annos:</l>
<l>Vivere quam puduit: nisi vivens discere posset.</l>
</lg>
<pb id='s026'/>
</div2>
<div2 id='TaFN.01.29' n='29' type='poem'>
<head>
ALIUD. IN MEMORIAM ET HONOREM CATHARINAE AESCHENBERGEriae Basiliensis, Honestissimae et vere nobilis Matronae defunctae: a NICOLAO TAURELLO Montbelgardensi, marito eius derelicto maestissimo scriptum. Obiit Altorfi 6. Sept. Anno 1598.
</head>
<lg met='hexa'>
<l>Ergone iam miserae superavimus omnia sortis</l>
<l>Fata: satisque tuae fletum est a funere matris:</l>
<l>Spes quando affulget melioris nuncia vitae:</l>
<l>O Catharina metu quae iam prope libera prolis:</l>
<l>Saepe fatigatas exsuco in corpore vires</l>
<l>Optata es tandem restauratura quiete?</l>
<l>Quid miser exultas misera de coniuge coniunx</l>
<l>Quae sum ad perpetuos in felix nata dolores</l>
<l>Quam tua vota tuis, promissaque gaudia rebus</l>
<l>Irrita felici spes tandem compleat hora:</l>
<l>Ante mori iubeor, nullos visura nepotes.</l>
<pb id='s027'/>
<l>O Duram, et rigido productam ex pectore vocem.</l>
<l>Quid miserum excrucias? Tantam Deus optime cladem</l>
<l>A nobis averte. Rata est sententia mortis.</l>
<l>Vae mihi pestiferum mea iam iam in viscera virus</l>
<l>Saeviit, infandis laniatque doloribus, Ater</l>
<l>Intestina truci perfundit ab ulcere sanguis:</l>
<l>Oppressaeque gravi pereunt in corpore vires:</l>
<l>O Domine: o mi vir. Nostras ne desere mi vir</l>
<l>Filiolas, rerum ignaras, sortisque futurae.</l>
<l>Quam vereor rigidam chara pro matre novercam</l>
<l>Aspera ne sors det. Verae a me perfice coeptum</l>
<l>Obsecro te pietatis opus. Cave ne qua misellas</l>
<l>Visve, dolusve Dei a cultu, rectoque salutis</l>
<l>Tramite deducat. Post hac tibi cura duorum</l>
<l>Incumbet; vestris quando divellor ab oris.</l>
<l>At mihi perpetuus fido pro coniuge Christus</l>
<l>Sponsus erit. Nec enim nostra ad sponsalia, carne</l>
<l>Hac opus est: misere quae iam prope tota putrescit.</l>
<l>Coniunx o dilecte tuis bene prospice rebus.</l>
<l>Sponsam quaere aliam, quae sit tibi fida, tuisque.</l>
<l>Hoc tamen extremum quod dant frigentia labra</l>
<l>Osculum habe. O nostri miserabile pignus amoris.</l>
<pb id='s028'/>
<l>O bone Christe veni, nostrae spes una salutis;</l>
<l>Optatamque meis tandem cruciatibus horam</l>
<l>Accelera: hancque animam putrentibus eripe membris.</l>
<l>O mea quam metuo tantum Catharina dolorem,</l>
<l>Et tantam fractis ut possim evincere cladem</l>
<l>Viribus. Infaustas noctes lugebo, diesque.</l>
<l>Tristitia, et maerore miser consumar in horas.</l>
<l>Has ego cum maesto fudissem ex pectore voces:</l>
<l>Longaque cum tardo traherem suspiria motu:</l>
<l>Dira fatigatum cepit convulsio corpus:</l>
<l>Et meatum misere tristi superata duello</l>
<l>Exstincta est Catharina: sui quae triste reliquit</l>
<l>Exemplar nobis moriens vitaeque, necisque.</l>
<l>Et desiderium nullo saturabile luctu.</l>
<l>Virgineas alacri, et formoso in corpore dotes</l>
<l>Lugeo, dum memini nostrosque recordor amores:</l>
<l>Quos spes atque metus dubie, multumque diuque</l>
<l>Exacuere: thorum dum blandior aura iugalem</l>
<l>Concessit. Quae nos socialis gaudia vitae,</l>
<l>Per varios rerum casus, crebrosque labores</l>
<l>Et prope perpetuo misera de coniuge morbos</l>
<l>Certantes: tria lustra cito fugientia cursu:</l>
<l>Octenosque super sustentavere per annos</l>
<l>Et ternos Lunae cursus. Quibus ante peractis</l>
<l>Coniuge cum chara mea spes evanuit omnis.</l>
<l>Ecquid enim misero virtutibus hisce supersit</l>
<l>Amissis: per honesta quibus matrona solebat</l>
<pb id='s029'/>
<l>Me colere, et blande venerata beare maritum:</l>
<l>Obsequio, curaque mei, prolisque, domusque?</l>
<l>O mihi quanta fuit dulci ex sermone voluptas.</l>
<l>O quam saepe meos me consolata dolores</l>
<l>Leniit: ut dubiis crebra est iniuria rebus.</l>
<l>Haec eius praeclara fuit pietasque fidesque.</l>
<l>Hoc animi robur validum, haec constantia pectus,</l>
<l>Cum gravia adversi peperere incommoda casus,</l>
<l>Infractum superato omni discrimine duxit.</l>
<l>Mire quin etiam varias ut disceret artes,</l>
<l>Ingeniosa fuit: tensis intexere telis</l>
<l>Serica seu vellet, variasque inducere formas:</l>
<l>Sive cibos vellet variantibus ipsa palatis</l>
<l>Offerre acceptos: aegrisve parare salubres:</l>
<l>Atque graves felice manu depellere morbos.</l>
<l>Praecipue femella quibus correpta, virilem</l>
<l>Conspectum fatuo fugit indignata pudore.</l>
<l>Infantes et qui, teneraque aetate puellos</l>
<l>Externamque cutem vario molimine terrent.</l>
<l>Qualis quae tensas lacerat mala pustula partes.</l>
<l>Aut incauta manus si quas ferventibus undis</l>
<l>Usserit: aut si quas pravum depascitur ulcus.</l>
<l>Sedula nempe quibus Chirurgica cura medetur.</l>
<l>O Tua quanta fuit Catharina peritia? quanta</l>
<l>Dexteritas et cura fuit? quam prompta voluntas.</l>
<l>O quos infelix et inops plebecula fletus</l>
<l>Edit: et infaustam per quae suspiria mortem,</l>
<pb id='s030'/>
<l>Haud oblita suae queritur, lugetque salutis,</l>
<l>Quae tua perpetuo memori benefacta rependit</l>
<l>Mente: tuasque vehit meritis ad sidera dotes</l>
<l>Laudibus. Ecquid enim subito, et feliciter? Ecquid</l>
<l>Esse putes gratis si quis medeatur, et aegros</l>
<l>Liberet expulsis defesso a corpore morbis?</l>
<l>His mea praeclaris animi, mentisque, manusque</l>
<l>Viribus, egregias inter praecelluit omnes</l>
<l>Matronas Catharina: quibus bene cognita sacrae</l>
<l>Per magnum peperere decus mysteria legis.</l>
<l>Quae sacra cantando Davidis metra prophetae:</l>
<l>Lutheri egregios, Lobwasserique labores:</l>
<l>Meque meamque chelim praesens hilarare solebas:</l>
<l>Absens pro cantu fletum, Lacrimasque rependis</l>
<l>O Catharina: quibus mea cum perfunditur horret</l>
<l>Tacta chelis: frustraque tuos deposcere cantus</l>
<l>Tentat: et ereptum sibi plangens luget honorem.</l>
<l>Gaudia quae superest post haec amissa voluptas?</l>
<l>In luctu, lacrimisque meos oblector amores</l>
<l>Exacuens: duroque fovens Catharina dolore</l>
<l>Quem paris, in silice: o quantum confirmor, ut unam</l>
<l>Te mediter, tecumque velim esse, et vivere tecum.</l>
<l>Sed mea me hinc prohibet pulchella recedere proles</l>
<l>Cuius adaucta mihi est duplicato munere cura:</l>
<l>Cum nos desereres superas aditura per auras</l>
<l>Ad Christum: cum quo caelestis gaudia vitae</l>
<l>Aeternum capies, vivensque beata manebis.</l>
</lg>
<pb id='s031'/>
</div2>
<div2 id='TaFN.01.30' n='30' type='poem'>
<head>
RECTOR ABRAHAMUS BURGGRAVIUS ET BARO a Dhona S. D. Professoribus, Praeceptoribus Class: et studiosae iuventuti.
</head>
<p>FUNUS hodierno die fiet lectissimae atque omnibus insigni virtutibus feminae, CATHARINAE Cl. viri D. NICOLAI TAURELLI. de qua et ante mortem, cum gravissimo implicata morbo diceretur, magnam omnibus (licet enim de meo sensu aestimare) molestiam, et postquam palam factum est, magnum dolorem ac prope incredibilem hausimus. Finxit enim nos natura mites, et misericordes, et doctrina consociat animos, et auget ipse saepe aspectus, ac notitia sola caritatem. Laudes eius neque possunt brevi hoc edicto capi, et notissimae clarissimaeque sunt.
<pb id='s032'/>
Adderemus tamen nos et hoc decus, si tam facile esset nobis antiquum morem claras feminas publice laudandi revocare, quam illi proprium fuit antiquis moribus vivere. Vera et simplex laudatio est, exemplum emendatissimum omnis muliebris decoris fuisse. Vel hoc ipsum igitur incitando dolori augendoque maerori erit. Quare ego si laudandam eam mihi in consessu vestro sumpsissem., non tam vererer ne copia atque oratio mihi deesset, tantis eius ante oculos adhuc spirantibus' virtutibus, quam ne in tanta honestissimae domus calamitate, parvorumque liberorum miserabili aspectu, mens dolore impedita, lingua fletu debilitata, deficeret. Ne rogandos quidem vos hoc edicto meo statui, ut eius mortem honestissima et frequentissima funeris deductione decoretis: cum esse neminem tam aversum ab officio atque humanitate, tamque prope dixerim impium atque profanum existimem, qui hac in revocem ac cohortationem meam expectet. Maestissimum quidem atque omnibus et animi et corporis viribus fractum atque confectum ipsius virum si non consolari (difficilimum enim est, in tam recenti
<pb id='s033'/>
atque gravi et penitus adacto vulnere consolationem ullam recipere) at certe ex nimio luctu et squalore, et tenebris nonnihil, uti spero, ad aspiciendam lucem hoc officio vestro revocabitis. Bene valete. P. P. 8. Septemb. Anno salutis 1598.</p>
</div2>
<div2 id='TaFN.01.31' n='31' type='poem'>
<head>
CARMEN LUGUBRE, IN OBITUM Nobilis et honestae Matronae, MARIAE FÜRERIAE NORIBERGENSIS, Maesto eius marito, clarissimo viro, D. IOHANNI BUSENREUT AUGUSTANO, I. U. Doctori, et Reip. Noricae Consiliario prudentiss. atque fidelissimo, Scriptum a NICOLAO TAURELLO Medic. Professore in Altorfensi Noric. academia.
</head>
<lg met='hexa'>
<l>CLARE vir. O nostris miseranda incommoda rebus.</l>
<l>Quam dolet ista mihi tua sors inopina, malaeque</l>
<pb id='s034'/>
<l>Ius fatale necis: tua quo carissima coniux</l>
<l>Est erepta tibi subito, prolique tenellae:</l>
<l>Quam tum crescentem, iustoque decebat in annos</l>
<l>Cara matre frui: dum firmior adderet aetas</l>
<l>Iudicium, et constans completo in corpore robur.</l>
<l>O quanto praeclare tuam suspecto dolore</l>
<l>BUSENREUTE vicem: non nulla ex parte ferendo</l>
<l>Quam reor esse meam. Mihi quae perhonesta, meisque</l>
<l>Semper, et ex animo natis matrona favebat:</l>
<l>Femineique vigens haud ultima gloria sexus:</l>
<l>Teque tuamque domum quae sustentaverat: et quae</l>
<l>Certa senescenti fuerat concredita vitae</l>
<l>Cura tuae: nondum completo munere coniux</l>
<l>Haec te deseruit fugiens, prolemque, domumque.</l>
<l>Haud tamen in vitio est: caelestes namque per oras</l>
<l>Tracta volens abiit, Christumque secuta vocantem.</l>
<l>Cuius amore feros truculenta in morte dolores</l>
<l>Pertulit: et vestri miserabile vulnus amoris.</l>
<l>Si male continuae fertur divulsio carnis:</l>
<l>O quantis animi cruciatibus atra iugalis</l>
<l>Mors vitae nullis umquam reparanda diremit</l>
<l>Vincula temporibus, Quae nobis maxima clades</l>
<l>Accidit. In toto quibus id quo carius orbe</l>
<l>Nil fuit, ereptum est. O dirum. O flebile damnum.</l>
<pb id='s035'/>
<l>Tristi quando tuum deploro, et lugeo versu:</l>
<l>BUSENREUTE: meum iubeor renovare dolorem.</l>
<l>Qui tamen est misere semper novus, atque vigescit,</l>
<l>Dum sileo: tristique acquirit imagine vires</l>
<l>Coniugis amissae. Quod nulla possumus arte</l>
<l>Evitare malum: forti, et patiente feramus</l>
<l>Pectore: quando brevi quae praecessere sequemur:</l>
<l>Et mea me CATHARINA, et te tua chara MARIA,</l>
<l>Ad CHRISTUM excipient optata voce vocatos.</l>
<l>Cum quo caelestes capiemus magna per auras</l>
<l>Gaudia viventes: nostroque fruemur amore:</l>
<l>Quem neque mors tollet: neque plurima deteret aetas.</l>
</lg>
<pb id='s036'/>
</div2>
<div2 id='TaFN.01.32' n='32' type='poem'>
<head>
FUNEBRE CARMEN IN OBITUM HONESTISSIMAE MATRONAE URSULAE ROTIN Argentoratensis Clarissimi viri D. ANDREAE LINCKII I. U. D. et syndici Neogoraei coniugis Carissimae.
</head>
<lg met='hexa'>
<l>QUI vestros olim suavi gratatus amores</l>
<l>Carmine descripsi: firmo tibi credita nexu</l>
<l>URSULA quando fuit reliquas spectabilis inter</l>
<l>Inclita quas habuit tunc Argentina puellas:</l>
<l>Iam deflere tuos LINCKI clarissime luctus</l>
<l>Cogor, et infandae tua damna gemiscere mortis.</l>
<l>Viventem in lucem tua dum vult URSULA foetum</l>
<l>Prodere: teque nova properat ditare maritum</l>
<l>Prole: sibi dudum venturae conscia cladis</l>
<l>Occidit. Atrocique sua cum matre tenella</l>
<l>Mortae perit proles, insons, ignaraque caedis</l>
<pb id='s037'/>
<l>Quae miseram tristi perimit certamine matrem.</l>
<l>Haec nostrae vis est, et dira potentia sortis.</l>
<l>Nostra haec conditio est. Prope semper quicquid agamus,</l>
<l>In peius vergit: sperataque gaudia luctum</l>
<l>Accelerant. Chara fraudatus coniuge, vestram</l>
<l>Cum velles augere domum carissime LINCKI:</l>
<l>Hanc miser infausto minuisti fretus amore.</l>
<l>Talia coniugibus brevis affert damna voluptas:</l>
<l>Femineum truculenta quibus violentia fati</l>
<l>Territat. Ut nimii discerptus pondere fructus</l>
<l>Decidit, âque suo desertus caudice ramus</l>
<l>Emoritur. Sed qui fugiant mortalia mortem?</l>
<l>Aut cur care tuum LINCKI hoc exaspero versu:</l>
<l>Et mea quem peperit moriens CATHARINA dolorem?</l>
<l>Quae tolli nequeunt facili mala mente feramus.</l>
<l>Densaque praeteritis medeatur oblivio rebus.</l>
<l>Et nos caelestis solentur gaudia vitae:</l>
<l>Quae spes non fallax nobis lugentibus offert,</l>
</lg>
<pb id='s038'/>
</div2>
<div2 id='TaFN.01.33' n='33' type='poem'>
<head>
PRECATIO.
</head>
<lg met='dist'>
<l>O Deus aethereas qui fulmine disicis arces</l>
<l rend='indent'>Hanc tibi subiectam quaeso tuere domum.</l>
<l>Te Deus offendi: sum fulmine dignus, et ipsa</l>
<l rend='indent'>Quae fovet infernas sulpure pruna domos.</l>
<l>Te Deus offendi: sed te tamen esse benignum.</l>
<l rend='indent'>Te mihi perpetuo sum memore esse patrem.</l>
<l>Te Deus offendi: sed me quaecumque manebit</l>
<l rend='indent'>Poena: tuus quod sim filius esto memor.</l>
</lg>
</div2>
<closer>FINIS.</closer>
</div1>
</body>
</text>
</TEI.2>