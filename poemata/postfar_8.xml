<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
	<teiHeader type="text">
		<fileDesc TEIform="fileDesc">
			<titleStmt TEIform="titleStmt">
				<title TEIform="title">Operum farragines duae (posterior farrago)</title>
				<title type="sub" TEIform="title">Machine-readable text</title>
				<author n="Hessus" TEIform="author">Hessus, Helius Eobanus</author>
				<editor TEIform="editor" role="editor">Hessus, Helius Eobanus</editor>
			</titleStmt>
			<editionStmt TEIform="editionStmt">
				<edition TEIform="edition">XML version, markup prototype, Dec. 1999</edition>
				<respStmt TEIform="respStmt">
					<name TEIform="name">Hotz, Stephan</name>
					<resp TEIform="resp">markup</resp>
				</respStmt>
			</editionStmt>
			<publicationStmt TEIform="publicationStmt">
				<publisher TEIform="publisher">Camena</publisher>
				<address TEIform="address">
				  <addrLine TEIform="addrLine"><anchor n="http://www.uni-mannheim.de/mateo/camena/hessus1" type="href" id="hessus1" TEIform="anchor"/></addrLine>
				</address>
			</publicationStmt>
			<notesStmt TEIform="notesStmt">
 			 <note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
			 <note type="pathname" anchored="yes" TEIform="note" place="unspecified">hessus1</note>
 			 <note type="filename" anchored="yes" TEIform="note" place="unspecified">postfar.html</note>
 			 <note type="titleimage" anchored="yes" TEIform="note" place="unspecified">eoba692.jpg</note>
		 	 <note type="srcfile" anchored="yes" TEIform="note" place="unspecified">postfar.xml</note>
  			 <note type="imgpath" anchored="yes" TEIform="note" place="unspecified">hessus1/jpg</note>
			 <note type="imgtype" anchored="yes" TEIform="note" place="unspecified">html</note>
			</notesStmt>
			<sourceDesc default="NO" TEIform="sourceDesc">
				<bibl default="NO" TEIform="bibl">Schwaebisch Hall 1539</bibl>
			</sourceDesc>
		</fileDesc>
		<encodingDesc TEIform="encodingDesc">
			<editorialDecl default="NO" TEIform="editorialDecl">
				<p TEIform="p">Regeln f_ Texterfassung 04'/2000</p>
			</editorialDecl>
			<refsDecl TEIform="refsDecl" doctype="TEI.2">
				<p TEIform="p">not necessary</p>
			</refsDecl>
		</encodingDesc>
		<revisionDesc TEIform="revisionDesc">
			<change TEIform="change">
				<date TEIform="date">XXX</date>
				<respStmt TEIform="respStmt">
					<name TEIform="name">XXX</name>
					<resp TEIform="resp">markup</resp>
				</respStmt>
				<item TEIform="item">TEI header and remarks added</item>
			</change>
    <change TEIform="change">
	<date TEIform="date">June 2005</date>
	<respStmt TEIform="respStmt">
	  <name TEIform="name">Ruediger Niehl</name>
	  <resp TEIform="resp">markup</resp>
	</respStmt>
	<item TEIform="item">worked in corrections supplied by H. Vredeveld, some of them from earlier editions.</item>
     </change>
		</revisionDesc>
	</teiHeader>


















<text><gap id="GR"/><gap id="sampling"/><body><div1 type="book">

<pb id="s921" n="109a" TEIform="pb"/>

<head><name type="person" TEIform="name">HELII EOBANI HESSI</name> POETAE Elegiae Tres.</head>

<opener TEIform="opener"><seg type="list of contents" TEIform="seg" part="N">
De Schola Norica, ad Bartholomaeum Bacchium
In Auspicio Scholae propositum Carmen.
In invidum quo intentatae calumniae respondet.
</seg></opener>
<div2 id="HeF2N.1.08.01" n="1" type="introductory poem" org="uniform" sample="complete" TEIform="div2" part="N">
<head>INVIDIAE.</head>
<lg met="dist" org="uniform" sample="complete" TEIform="lg" part="N">
<l TEIform="l" part="N">Hic oculis opus est iterum tibi Livide. si qua</l>
<l rend="indent" TEIform="l" part="N">Dentibus occurrat praeda parata tuis</l>
<l TEIform="l" part="N">Sed puto, ni rodas tua pectora, ut ante solebas</l>
<l rend="indent" TEIform="l" part="N">Hic miser extrema conficiere fame.</l>
</lg>
</div2>

<div2 id="HeF2N.1.08.02" n="2" type="poem" org="uniform" sample="complete" TEIform="div2" part="N">
<pb id="s922" n="109b" TEIform="pb"/>

<head>AD <name type="person" TEIform="name">BARTHOLOMAEUM BACCHIUM</name> CIVITATIS <name type="place" n="Joachimstal" TEIform="name">IOACHIMICARUM Vallium</name> ab Epistolis, de Schola <name type="place" TEIform="name">Norica</name>, <name type="person" TEIform="name">Eobani Hessi</name> Carmen.</head>
<lg met="dist" org="uniform" sample="complete" TEIform="lg" part="N">
<l TEIform="l" part="N">CLARE VIR, ET nostro dici dignissime versu</l>
<l rend="indent" TEIform="l" part="N">Ingenio felix Bartholomaee tuo.</l>
<l TEIform="l" part="N">Verus amor, syncera fides, et recta voluntas</l>
<l rend="indent" TEIform="l" part="N">Talem te nobis, qualis es, esse docent</l>
<l TEIform="l" part="N">Qui licet infida distemus sorte locorum</l>
<l rend="indent" TEIform="l" part="N">Parte simul nostri nobiliore sumus</l>
<l TEIform="l" part="N">Sicut enim speculum reddit simulachra renidens</l>
<l rend="indent" TEIform="l" part="N">Sic animi faciem littera testis habet</l>
<l TEIform="l" part="N">Littera te nobis primum tua fecit amicum</l>
<l rend="indent" TEIform="l" part="N">Me tibi coniunctum littera nostra dedit</l>
<l TEIform="l" part="N">Gratulor oblatumque libens amplector amorem</l>
<l rend="indent" TEIform="l" part="N">Cuius in hoc nullus pectore finis erit</l>
<l TEIform="l" part="N">Nam tua sic pietas et libera facta merentur</l>
<l rend="indent" TEIform="l" part="N">Non tantum nostro tempore digna legi</l>

<pb id="s923" n="110a" TEIform="pb"/>

<l TEIform="l" part="N">Scribis ut indiciis cupias cognoscere nostris</l>
<l rend="indent" TEIform="l" part="N">Nuper ut hic coeptae sit nova forma Scholae</l>
<l TEIform="l" part="N">Ne teneam cupidas longis ambagibus aures</l>
<l rend="indent" TEIform="l" part="N">Accipe complexu plurima facta brevi</l>
<l TEIform="l" part="N">Hic ubi flaventes viridis Pegnesus harenas</l>
<l rend="indent" TEIform="l" part="N">Aestuat et fluvio Norica rura secat</l>
<l TEIform="l" part="N">Lauriger ipse locum Musis delegit Apollo</l>
<l rend="indent" TEIform="l" part="N">Quam placidum constat non habuisse prius.</l>
<l TEIform="l" part="N">Namque ut erant toto superantibus orbe fugatae</l>
<l rend="indent" TEIform="l" part="N">Hostibus, et profugis nemo ferebat opem</l>
<l TEIform="l" part="N">Constiterant moestae procul in Pegneside ripa</l>
<l rend="indent" TEIform="l" part="N">Ausa loci quaedam quaerere nomen erat</l>
<l TEIform="l" part="N">Norica, Phoebus ait, sita sunt hic moenia, per quae</l>
<l rend="indent" TEIform="l" part="N">Pegnesus placido labitur amne gravis.</l>
<l TEIform="l" part="N">Hic propere audito Pegnesi nomine, Musis</l>
<l rend="indent" TEIform="l" part="N">Credita laurigeri Peneos unda fuit</l>
<l TEIform="l" part="N">Nec mora litorea contextis fronde coronis</l>
<l rend="indent" TEIform="l" part="N">Carmina populifer concinit ista chorus</l>
<l TEIform="l" part="N">Hic domus, hic requies, hic sunt Peneia Tempe</l>
<l rend="indent" TEIform="l" part="N">Hospitium nostrae sit locus iste fugae</l>
<l TEIform="l" part="N">Audiit ipse loci Genius subitoque volentes</l>
<l rend="indent" TEIform="l" part="N">Quod datis accipimus, nam placet omen, ait</l>
<l TEIform="l" part="N">Dixit et ingeniis Musarum immisit amorem</l>
<l rend="indent" TEIform="l" part="N">Quae populi curas huius et urbis agunt</l>
<l TEIform="l" part="N">Nunc igitur fatis Urbs Norica ducta benignis</l>
<l rend="indent" TEIform="l" part="N">Hospitio Musas liberiore fovet</l>

<pb id="s924" n="110b" TEIform="pb"/>

<l TEIform="l" part="N">Felicem populum si quo modo pectore coepit</l>
<l rend="indent" TEIform="l" part="N">Hoc studiis pergat consuluisse bonis</l>
<l TEIform="l" part="N">Pergit, et hoc animo tantos instaurat honores</l>
<l rend="indent" TEIform="l" part="N">Deserat ut numquam quod bene coepit opus</l>
<l TEIform="l" part="N">Namque nec abiectae hic triviis popularibus artes</l>
<l rend="indent" TEIform="l" part="N">Musica nec vili pro stipe castra merent</l>
<l TEIform="l" part="N">Provida delegit venerandi cura Senatus</l>
<l rend="indent" TEIform="l" part="N">Tam qui recta sciant, quam docuisse queant</l>
<l TEIform="l" part="N">Et si non sumo mihi nominis huius honorem</l>
<l rend="indent" TEIform="l" part="N">Hic tamen et laudis pars habet ista locum</l>
<l TEIform="l" part="N">Et quia multa cupis, nec possumus omnia, saltem</l>
<l rend="indent" TEIform="l" part="N">Dum licet ex multis pauca referre libet</l>
<l TEIform="l" part="N">Nam quod ad ingenii cultum vitaeque tenorem</l>
<l rend="indent" TEIform="l" part="N">Pertineat, possis dicere abesse nihil</l>
<l TEIform="l" part="N">Quis neget eximium, magnique per omnia fructus</l>
<l rend="indent" TEIform="l" part="N">Munera linguarum perdidicisse trium?</l>
<l TEIform="l" part="N">Demus ut hoc, Romana parum est novisse negoti</l>
<l rend="indent" TEIform="l" part="N">Quamquam o, sed libitum sit potiora sequi</l>
<l TEIform="l" part="N">Hic licet Argolicos herbis spirantibus hortos</l>
<l rend="indent" TEIform="l" part="N">Intrare, atque avida diripuisse manu</l>
<l TEIform="l" part="N">Sed tibi nec fuerit fama haec Ioachime pudori,</l>
<l rend="indent" TEIform="l" part="N">Laus ea, seu nolis, est tua, sive voles</l>
<l TEIform="l" part="N">Sicut et Hebraeae qui tradunt commoda linguae</l>
<l rend="indent" TEIform="l" part="N">Parte bona laudum qua veherentur, erat</l>
<l TEIform="l" part="N">Ipse ego, cuius habet Germania scripta legitque</l>
<l rend="indent" TEIform="l" part="N">Tot modo, sive aliqua est, sive ea fama nihil</l>

<pb id="s925" n="111a" TEIform="pb"/>

<l TEIform="l" part="N">Ipse ego qui calamo primus rude carmen agresti</l>
<l rend="indent" TEIform="l" part="N">Teutonicis lusi, temporibusque meis</l>
<l TEIform="l" part="N">Quem nunc carminibus Nymphae Pegnesidos orae</l>
<l rend="indent" TEIform="l" part="N">Lassantem resonis plectra canora, stupent</l>
<l TEIform="l" part="N">Gratulor huc fatis me sic volventibus actum</l>
<l rend="indent" TEIform="l" part="N">Qua Musae spiret lenior aura meae</l>
<l TEIform="l" part="N">Unde loco forsan vestitior exeat olim</l>
<l rend="indent" TEIform="l" part="N">Ingenii siquidem vestis egere vides</l>
<l TEIform="l" part="N">Atque utinam tales habuissem semper amicos</l>
<l rend="indent" TEIform="l" part="N">In studiis quales obtulit iste locus</l>
<l TEIform="l" part="N">Nunc tamen, ut quod opus coepit mea Musa sequatur</l>
<l rend="indent" TEIform="l" part="N">Munere nascentis fungor et ipse scholae</l>
<l TEIform="l" part="N">Carmina Minciadis meditor divina poetae</l>
<l rend="indent" TEIform="l" part="N">Non tantum pueris carmina digna legi</l>
<l TEIform="l" part="N">Tum, si fata ferant, victura poemata pango</l>
<l rend="indent" TEIform="l" part="N">Multa, legenda brevi, sicut et ista legis</l>
<l TEIform="l" part="N">Vivere sic igitur dum post mea fata laboro</l>
<l rend="indent" TEIform="l" part="N">Dum colo surgentem nomine reque Scholam</l>
<l TEIform="l" part="N">Rhetoricos alii campos et amoena vireta</l>
<l rend="indent" TEIform="l" part="N">Lustrantes, cupidis florea serta legunt</l>
<l TEIform="l" part="N">Quae studiosa sui defert Ciceronis honori</l>
<l rend="indent" TEIform="l" part="N">Nunc numeris pubes talibus ausa loqui</l>
<l TEIform="l" part="N">Hic tibi, grammaticae quid enim praecepta moremur?</l>
<l rend="indent" TEIform="l" part="N">Pulchre est e septem culta secunda soror</l>
<l TEIform="l" part="N">Callida difficiles Dialectica solvere nodos</l>
<l rend="indent" TEIform="l" part="N">Nec minus occultas tendere docta plagas</l>

<pb id="s926" n="111b" TEIform="pb"/>

<l TEIform="l" part="N">Hanc prius insani misere afflixere Sophistae</l>
<l rend="indent" TEIform="l" part="N">Reddita sed cultu nunc meliore nitet</l>
<l TEIform="l" part="N">Quam nunc nostra tibi debet Rotinge iuventus</l>
<l rend="indent" TEIform="l" part="N">Micale, nec nostrae tu reticende chely</l>
<l TEIform="l" part="N">Sed memor ista pium nobis peperisse Philippum</l>
<l rend="indent" TEIform="l" part="N">Commoda, dispeream si tacuisse queam</l>
<l TEIform="l" part="N">Hic monstrant vario scrupulosa mathemata flexu</l>
<l rend="indent" TEIform="l" part="N">Quicquid opus rerum totius orbis habet</l>
<l TEIform="l" part="N">Quorum cum studiosa sua sit sponte iuventus</l>
<l rend="indent" TEIform="l" part="N">Norica, praecipuus debuit esse labor</l>
<l TEIform="l" part="N">Ergo seu ratio stellarum incerta vagantum,</l>
<l rend="indent" TEIform="l" part="N">Seu vagus instabilis te movet ordo rotae</l>
<l TEIform="l" part="N">Devia multiplicis vis nosse volumina sphaerae</l>
<l rend="indent" TEIform="l" part="N">Vis maris et terrae, nomina, regna, vias,</l>
<l TEIform="l" part="N">Dispeream si te nostram quaesisse palaestram</l>
<l rend="indent" TEIform="l" part="N">Poeniteat, tam sunt omnia certa tibi</l>
<l TEIform="l" part="N">Tam vir ad eximias ceu factus contigit artes</l>
<l rend="indent" TEIform="l" part="N">Paene Syracusium vicerit arte senem</l>
<l TEIform="l" part="N">Et nisi in hoc versu non sit tractabile nomen</l>
<l rend="indent" TEIform="l" part="N">Illius haud quaquam praeteriturus eram</l>
<l TEIform="l" part="N">Nec tibi sanctorum deerunt mysteria vatum</l>
<l rend="indent" TEIform="l" part="N">Quicquid et ad Christum littera sacra docet</l>
<l TEIform="l" part="N">Quaeris an historiae sit et hic locus, est quoque si qua</l>
<l rend="indent" TEIform="l" part="N">Nomina res Macedum regis habere putas</l>
<l TEIform="l" part="N">Fortis Alexandri siquidem nos facta docemus</l>
<l rend="indent" TEIform="l" part="N">Forsan et a Quinto, Livius alter erit</l>

<pb id="s927" n="112a" TEIform="pb"/>

<l TEIform="l" part="N">Vivendi praecepta petis? Cicerone diserto</l>
<l rend="indent" TEIform="l" part="N">Qui melius posset scribere, nemo fuit</l>
<l TEIform="l" part="N">Vivendi praecepta loquor civilia, verum</l>
<l rend="indent" TEIform="l" part="N">Tu monstras verae Christe salutis iter.</l>
<l TEIform="l" part="N">Praeterea studia exercet sibi tradita pubes</l>
<l rend="indent" TEIform="l" part="N">Pectora quo virtus aemula semper agat</l>
<l TEIform="l" part="N">Nunc etenim filo connectunt verba pedestri</l>
<l rend="indent" TEIform="l" part="N">Nunc eadem certa conditione ligant</l>
<l TEIform="l" part="N">Omnia quis volet? et si persequar omnia dicar</l>
<l rend="indent" TEIform="l" part="N">Plus quam debuerim complacuisse mihi.</l>
<l TEIform="l" part="N">Sed mihi nec placeam, tibi nec placuisse laborem</l>
<l rend="indent" TEIform="l" part="N">Omnia in scripto sint potiora meo</l>
<l TEIform="l" part="N">Quod nisi mens alias fallit praesaga futuri</l>
<l rend="indent" TEIform="l" part="N">Haec Schola Germanae gloria laudis erit</l>
<l TEIform="l" part="N">Hoc superum Rex ipse velit succedere Christus</l>
<l rend="indent" TEIform="l" part="N">Semina qui studiis talibus ista dedit</l>
<l TEIform="l" part="N">Qui tales animos in Norica pectora misit</l>
<l rend="indent" TEIform="l" part="N">Incoeptam meritis augeat ille Scholam</l>
<l TEIform="l" part="N">Vive Vale, pars nostrae animae, charissime Bacchi</l>
<l rend="indent" TEIform="l" part="N">Meque tuos inter quemlibet esse sine</l>
</lg>
</div2>
<div2 id="HeF2N.1.08.03" n="3" type="poem" org="uniform" sample="complete" TEIform="div2" part="N">
<head>IN AUSPICIO SCHOLAE PROPOsitum Carmen, Recognitum et nonnihil auctum.</head>

<pb id="s928" n="112b" TEIform="pb"/>

<lg met="dist" org="uniform" sample="complete" TEIform="lg" part="N">
<l TEIform="l" part="N">Ut tibi ceu reducem monstrant haec saecula Christum</l>
<l rend="indent" TEIform="l" part="N">Illius et clara dogmata luce novant</l>
<l TEIform="l" part="N">Sic studiis adimunt reparatum nuper honorem</l>
<l rend="indent" TEIform="l" part="N">Musarum et totas depopulantur opes</l>
<l TEIform="l" part="N">Cernis enim quantis oppressae cladibus artes</l>
<l rend="indent" TEIform="l" part="N">Quam iaceant, quam vix languida membra trahant</l>
<l TEIform="l" part="N">Quod si non pudeat, quod res est ipsa, fateri</l>
<l rend="indent" TEIform="l" part="N">Grandior haec studiis nulla ruina fuit</l>
<l TEIform="l" part="N">Tanta quidem multi gemuerunt vulnera, pauci</l>
<l rend="indent" TEIform="l" part="N">Dignantur medicas applicuisse manus</l>
<l TEIform="l" part="N">Nunc tamen ex paucis Urbs Norica prima fuisti</l>
<l rend="indent" TEIform="l" part="N">Quae Musarum animas non paterere mori</l>
<l TEIform="l" part="N">Quae velut exulibus patriam repararis, habetque</l>
<l rend="indent" TEIform="l" part="N">Te duce speratam naufraga puppis humum</l>
<l TEIform="l" part="N">Quae tibi quicquid ad huc habuit Germania laudis</l>
<l rend="indent" TEIform="l" part="N">Adseris, et toti quod fuit una tenes</l>
<l TEIform="l" part="N">Quaesieris quae causa? subest non vana profecto</l>
<l rend="indent" TEIform="l" part="N">Quae tibi versiculis nota duobus erit:</l>
<l TEIform="l" part="N">Concordi sapiens qua regnat in urbe senatus</l>
<l rend="indent" TEIform="l" part="N">Nullius haec verae laudis egere potest.</l>
<l TEIform="l" part="N">Macti igitur quos laudis amor, quos vera moratur</l>
<l rend="indent" TEIform="l" part="N">Gloria, quae cupidis monstret aperta via est</l>
<l TEIform="l" part="N">Hic tibi quisquis amas sacri penetralia regni</l>
<l rend="indent" TEIform="l" part="N">Quas petis expositas hospes habebis opes</l>
<l TEIform="l" part="N">Hic tibi Musarum sacraria tota patescent</l>
<l rend="indent" TEIform="l" part="N">Hic tibi tota sacri copia fontis erit</l>

<pb id="s929" n="113a" TEIform="pb"/>

<l TEIform="l" part="N">Quid morer involucris? exclusas omnibus artes,</l>
<l rend="indent" TEIform="l" part="N">Huc velut in patriam se retulisse vides,</l>
<l TEIform="l" part="N">Sed fuerint nimiae suspectae in carmine laudes,</l>
<l rend="indent" TEIform="l" part="N">Res tibi quod reliquum est ipsa probabit opus.</l>
<l TEIform="l" part="N">Quod nisi sponte petis, quod si potes esse monendus</l>
<l rend="indent" TEIform="l" part="N">Quid superest praeter condoluisse tibi.</l>
<l TEIform="l" part="N">Sed nisi te ratio prorsus diversa moretur,</l>
<l rend="indent" TEIform="l" part="N">Oblata cupies conditione frui.</l>
<l TEIform="l" part="N">Ianua quandoquidem patet omnibus ista, potestque</l>
<l rend="indent" TEIform="l" part="N">Quisque agere aetatis pro ratione suae.</l>
<l TEIform="l" part="N">Hic elementa feres ornandae prima iuventae,</l>
<l rend="indent" TEIform="l" part="N">Nam meret hic pulchro munere lingua triplex.</l>
<l TEIform="l" part="N">Rhetoricis nostri vernabunt floribus horti,</l>
<l rend="indent" TEIform="l" part="N">Nec minima illustris pars erit ista scholae.</l>
<l TEIform="l" part="N">Divina cupies excellere posse Mathesi,</l>
<l rend="indent" TEIform="l" part="N">Causa nocens voto non erit ulla tuo.</l>
<l TEIform="l" part="N">Quid memorem cultam, caelestia aona poesim?</l>
<l rend="indent" TEIform="l" part="N">Sola haec divini nominis instar habet.</l>
<l TEIform="l" part="N">Illa voluptates et gaudia blanda iuventae,</l>
<l rend="indent" TEIform="l" part="N">Haec senio pacem conciliare potest.</l>
<l TEIform="l" part="N">Nec tibi iam facilis captu Dialectica deerit,</l>
<l rend="indent" TEIform="l" part="N">Musica nec blandum fundere docta melos.</l>
<l TEIform="l" part="N">Denique quascumque ingenium coluisse per artes</l>
<l rend="indent" TEIform="l" part="N">Expetis, est praesens copia facta tibi.</l>
<l TEIform="l" part="N">Nec tibi sumendus labor est aliena petendi,</l>
<l rend="indent" TEIform="l" part="N">Quae peregre cupias Norica regna dabunt.</l>

<pb id="s930" n="113b" TEIform="pb"/>

<l TEIform="l" part="N">Tu modo ne dubita messi submittere falcem,</l>
<l rend="indent" TEIform="l" part="N">Qui tibi iam pulchro foenore surgit ager.</l>
<l TEIform="l" part="N">Heu frustra viridis florem trivisse iuventae,</l>
<l rend="indent" TEIform="l" part="N">Neve vides fructum non peperisse, Vale.</l>
</lg>
</div2>

<div2 id="HeF2N.1.08.04" n="4" type="poem" org="uniform" sample="complete" TEIform="div2" part="N">
<head>IN INVIDUM <abbr expan="levissimum" TEIform="abbr">LEVISS.</abbr> ERROREM vitii nomine calumniantem <name type="person" TEIform="name">Eobani Hessi</name> Carmen.</head>
<lg met="dist" org="uniform" sample="complete" TEIform="lg" part="N">
<l TEIform="l" part="N">Deflebam querula studiorum voce ruinam.</l>
<l rend="indent" TEIform="l" part="N">Nuper et ingeniis tempora iniqua bonis</l>
<l TEIform="l" part="N">Omnibus ex animo poteram lugere videri,</l>
<l rend="indent" TEIform="l" part="N">Non aliqua versus commoditate trahi</l>
<l TEIform="l" part="N">Publica moverunt animo peccata dolorem,</l>
<l rend="indent" TEIform="l" part="N">Nullaque privati cura laboris erat.</l>
<l TEIform="l" part="N">Testis es, et satis est uno te teste Melanthon,</l>
<l rend="indent" TEIform="l" part="N">Musa dolens uni nostra loquuta tibi est.</l>
<l TEIform="l" part="N">Excidit incauto, nec verba, sed ipsa videnti</l>
<l rend="indent" TEIform="l" part="N">Pondera, quod posses carpere livor edax.</l>
<l TEIform="l" part="N">Quod tamen excuset bonus omnis, et esse ferendum</l>
<l rend="indent" TEIform="l" part="N">Iudicet, haud stimulo confodiente notet.</l>
<l TEIform="l" part="N">Cuius et haud pudeat versus ratione remota,</l>
<l rend="indent" TEIform="l" part="N">Nunc secura sui Musa ligabat opus.</l>
<l TEIform="l" part="N">Atque ita dum nimio lascivit copia fluxu,</l>
<l rend="indent" TEIform="l" part="N">Versibus e multis longior unus erat.</l>
<l TEIform="l" part="N">Sic tamen erravit, pede sic deliquit in uno,</l>
<l rend="indent" TEIform="l" part="N">Ut facile in cursum Musa redire queat.</l>

<pb id="s931" n="114a" TEIform="pb"/>

<l TEIform="l" part="N">Atque ea confuso si in corpore menda fuisset,</l>
<l rend="indent" TEIform="l" part="N">Difficilis fuerat restituisse labor.</l>
<l TEIform="l" part="N">Nunc bona dum properat plus quam formosa videri</l>
<l rend="indent" TEIform="l" part="N">In cultu vitium non videt esse suo.</l>
<l TEIform="l" part="N">Viderat hanc toties luxu praedivite cultam,</l>
<l rend="indent" TEIform="l" part="N">Invidus, et cultae, quas videt, odit opes.</l>
<l TEIform="l" part="N">Nec mora prostantem limis observat ocellis,</l>
<l rend="indent" TEIform="l" part="N">Protulit incautum longius illa pedem.</l>
<l TEIform="l" part="N">Arripit hanc, culpaeque ream facit, instat et urget,</l>
<l rend="indent" TEIform="l" part="N">Et laqueum, causa si cadat, ipse parat.</l>
<l TEIform="l" part="N">Nunc age censurae campum subeamus apertum,</l>
<l rend="indent" TEIform="l" part="N">Stemus inoffensi iudicis ante pedes.</l>
<l TEIform="l" part="N">Invide quae ratio est, cum tu nihil aedere possis,</l>
<l rend="indent" TEIform="l" part="N">Quod placeat, tantum cur aliena notes?</l>
<l TEIform="l" part="N">Et bona cum videas doleasque ea multa videndo</l>
<l rend="indent" TEIform="l" part="N">Observes tantum si qua mala invenias?</l>
<l TEIform="l" part="N">Nimirum haec natura tua est moestissime livor,</l>
<l rend="indent" TEIform="l" part="N">Ad vitia exsultas, ad bene facta doles.</l>
<l TEIform="l" part="N">Cumque quod arrodas, nihil obtigit, effluis aeger,</l>
<l rend="indent" TEIform="l" part="N">Sensibus, et tristi pectore vulnus alis.</l>
<l TEIform="l" part="N">Heu quanto steriles depasceris igne medullas,</l>
<l rend="indent" TEIform="l" part="N">Dum furis, et soli carnificina tibi es.</l>
<l TEIform="l" part="N">Quam miser, ah quali traiectus pectora taelo</l>
<l rend="indent" TEIform="l" part="N">Nutris Idalio saevius igne malum.</l>
<l TEIform="l" part="N">Oscula et amplexus miseros solantur amantes,</l>
<l rend="indent" TEIform="l" part="N">Hanc curare luem nulla medela potest.</l>

<pb id="s932" n="114b" TEIform="pb"/>

<l TEIform="l" part="N">Quae quia sana tibi res et te digna videtur,</l>
<l rend="indent" TEIform="l" part="N">Dii faciant semper lividus esse queas.</l>
<l TEIform="l" part="N">Nunc ut coepta sequar, dum carmina nostra videres,</l>
<l rend="indent" TEIform="l" part="N">Improbe, cur uni displicuere tibi?</l>
<l TEIform="l" part="N">Cur, tibi vulgatos inter tot milia versus,</l>
<l rend="indent" TEIform="l" part="N">Hic oculi, hic tantum cur tibi nasus erat?</l>
<l TEIform="l" part="N">Cur quia carpebas unum non multa ferebas</l>
<l rend="indent" TEIform="l" part="N">Laudibus, at laudem nos meruisse negas?</l>
<l TEIform="l" part="N">Hoc age, perge, nega talis, quis laudis avarus</l>
<l rend="indent" TEIform="l" part="N">Est adeo ut vocis possit egere tuae?</l>
<l TEIform="l" part="N">Carmina iam dudum laudant mea, qualibus ipsae</l>
<l rend="indent" TEIform="l" part="N">Laudatae Aonides vocibus esse volent.</l>
<l TEIform="l" part="N">Atque ut gloriolae tribuam hoc te propter inani,</l>
<l rend="indent" TEIform="l" part="N">Nuper in hoc doctis ordine primus eram.</l>
<l TEIform="l" part="N">Qui fuerint si forte rogas, hunc vade rogatum,</l>
<l rend="indent" TEIform="l" part="N">Ad quem de studiis nostra querela data est.</l>
<l TEIform="l" part="N">Vade roga quam lata patet Germania, cui nam</l>
<l rend="indent" TEIform="l" part="N">In versu palmam tempora nostra ferant.</l>
<l TEIform="l" part="N">Glorior invitus, sed enim tu cogis ineptum</l>
<l rend="indent" TEIform="l" part="N">Me fieri, et pleno, quod pudet, ore loqui.</l>
<l TEIform="l" part="N">Parce tamen causam ingenii, pie lector, agenti</l>
<l rend="indent" TEIform="l" part="N">Si potes, et fasso se cecidisse fave,</l>
<l TEIform="l" part="N">Non ego defendam delatae crimina culpae,</l>
<l rend="indent" TEIform="l" part="N">Quamvis non aliqua hic culpa, sed error erat</l>
<l TEIform="l" part="N">Illud agam, partes quas adversarius urget,</l>
<l rend="indent" TEIform="l" part="N">Ostendam vicii quam sine fronte notet.</l>

<pb id="s933" n="115a" TEIform="pb"/>

<l TEIform="l" part="N">Summa erat, in versum pede plus inveximus uno</l>
<l rend="indent" TEIform="l" part="N">Quam decuit, causam vulneris huius habes,</l>
<l TEIform="l" part="N">Excusata prius male cautae copia Musae,</l>
<l rend="indent" TEIform="l" part="N">Erroris veniam debet habere sui.</l>
<l TEIform="l" part="N">Nempe merebatur quoniam sine teste fatetur,</l>
<l rend="indent" TEIform="l" part="N">Nec vitio lapsam quod probet hostis habet.</l>
<l TEIform="l" part="N">Ipsa quod urgebat causis intenta negoti,</l>
<l rend="indent" TEIform="l" part="N">Quid mirum properans si labat inter opus?</l>
<l TEIform="l" part="N">Sic cecidit tamen ut sine labe resurgere possit,</l>
<l rend="indent" TEIform="l" part="N">Si cadere est certos non habuisse pedes.</l>
<l TEIform="l" part="N">Atque utinam pauci casu peiore ferantur,</l>
<l rend="indent" TEIform="l" part="N">Tu quoque cum paucis nomen habere voles.</l>
<l TEIform="l" part="N">Et tua cum prostent nuce putidiora peresa,</l>
<l rend="indent" TEIform="l" part="N">Audes de nostris ceu rata censa loqui.</l>
<l TEIform="l" part="N">Cum nos iudicio plusquam frigente lacessas,</l>
<l rend="indent" TEIform="l" part="N">Doctorum in numero vis tamen esse miser.</l>
<l TEIform="l" part="N">Ut modo conciderim, facilis reparatio damni est,</l>
<l rend="indent" TEIform="l" part="N">Quod sarcire iterum qui dedit ipse potest.</l>
<l TEIform="l" part="N">Et super ipse fui, et sum nunc quoque qui dedit, idem</l>
<l rend="indent" TEIform="l" part="N">Errori poterat consuluisse suo.</l>
<l TEIform="l" part="N">Et quot scripta hodie revocantur et altera fiunt?</l>
<l rend="indent" TEIform="l" part="N">Et via iam multis tutior illa fuit.</l>
<l TEIform="l" part="N">Adde quod ex omni tam nemo est parte beatus,</l>
<l rend="indent" TEIform="l" part="N">Ut numquam peccet, sed bene semper agat.</l>
<l TEIform="l" part="N">Qui dormire bonum nonnunquam dixit Homerum,</l>
<l rend="indent" TEIform="l" part="N">Iudicio stulte dixerit ille tuo.</l>

<pb id="s934" n="115b" TEIform="pb"/>

<l TEIform="l" part="N">Nec placet hoc tibi, longo operi subrepere somnum,</l>
<l rend="indent" TEIform="l" part="N">Quando oculis Argi solus ubique vides.</l>
<l TEIform="l" part="N">At parvum quod tu scribebas est opus, inquis,</l>
<l rend="indent" TEIform="l" part="N">Qui scis tu cuius pars sit, et unde fluat?</l>
<l TEIform="l" part="N">Atqui vir bonus es, certe vis esse videri,</l>
<l rend="indent" TEIform="l" part="N">Erroris pietas admonuisse fuit.</l>
<l TEIform="l" part="N">Hoc erat officium quod te decuisse putarim,</l>
<l rend="indent" TEIform="l" part="N">Non ita de immerito noxia verba loqui.</l>
<l TEIform="l" part="N">Qui facile arreptum quovis de crimine vulgo</l>
<l rend="indent" TEIform="l" part="N">Traducit, rogo te qui bonus esse potest?</l>
<l TEIform="l" part="N">Prodit enim longa invidiae se peste teneri,</l>
<l rend="indent" TEIform="l" part="N">Dum malus ipse, bonis invidet omne bonum.</l>
<l TEIform="l" part="N">Qui bonus est quacumque studet ratione mederi,</l>
<l rend="indent" TEIform="l" part="N">Et vitia ut fuerint maxima, parva vocat.</l>
<l TEIform="l" part="N">Contra qui malus est quae per se parva fuerunt,</l>
<l rend="indent" TEIform="l" part="N">Maxima persuasis ut videantur agit.</l>
<l TEIform="l" part="N">Ergo vides quam te pingam tibi imagine vera,</l>
<l rend="indent" TEIform="l" part="N">Conveniat proprie quam color iste tibi.</l>
<l TEIform="l" part="N">Quod si frontis inest quicquam tibi, si pudor ullus</l>
<l rend="indent" TEIform="l" part="N">Non poterit te non paenituisse tui.</l>
<l TEIform="l" part="N">Nam quem non pudeat tam se genio esse maligno,</l>
<l rend="indent" TEIform="l" part="N">Nomina quod nequeat se meliora pati.</l>
<l TEIform="l" part="N">Quod si forte tumes animo confisus et audes,</l>
<l rend="indent" TEIform="l" part="N">Congredere, est luctae strata palaestra tuae.</l>
<l TEIform="l" part="N">Nunc age responde, si non pudet aedere nomen,</l>
<l rend="indent" TEIform="l" part="N">Quod mihi adhuc certum est dissimulare tuum.</l>

<pb id="s935" n="116a" TEIform="pb"/>

<l TEIform="l" part="N">Quod nisi te revocas, nisi desinis esse molestus,</l>
<l rend="indent" TEIform="l" part="N">Immortale voles nomen habere cave.</l>
<l TEIform="l" part="N">Hoc tamen interea non falsi munus amici,</l>
<l rend="indent" TEIform="l" part="N">Quo tua soleris vulnera, carmen habe.</l>
</lg>
<p TEIform="p">
Quisquis es lector qui in querelam nostram de occasu studiorum ad <name type="person" TEIform="name">Phil. Melanthonem</name> scriptam, ac nuper hic invulgatam vel incidisti iam, vel casu aliquo in posterum incides. Scito ob nimiam festinationem qua opus illud urgebamus, nulla prorsus ignorantia, sed sola incuria nos esse lapsos in hoc versu.</p>
<l TEIform="l" part="N">Purae rusticitatis ut exemplo satis ipse reliquit.</l>
<p TEIform="p">Quem sic emendes rogamus.</p>
<l TEIform="l" part="N">Purae rusticitatis ut exemplo ipse reliquit.</l>
<p TEIform="p">Haec scilicet erat illa Helena propter quam tantopere nobis erat depugnandum. Sed tu mi lector illi culpam hanc adscribito qui initium introduxit.
</p>
</div2>
</div1></body></text>





</TEI.2>