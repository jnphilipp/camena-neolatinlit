<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Liber hymnorum in metra noviter Redactorum. [...]</title>
<title type="sub" TEIform="title">Machine-readable text</title>
<author n="Bebel" TEIform="author">Bebel, Heinrich</author>
<editor TEIform="editor" role="editor">Bebel, Heinrich</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, April 2004</edition>
<respStmt TEIform="respStmt"><name TEIform="name">Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/bebel3" type="href" id="bebel3" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note> 
<note type="pathname" anchored="yes" TEIform="note" place="unspecified">bebel3</note>
<note type="filename" anchored="yes" TEIform="note" place="unspecified">bebelhymni.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">bebelhymni.xml</note>
<note type="imgpath" anchored="yes" TEIform="note" place="unspecified">bebel3/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">[Tuebingen]: [Johann Otmar], [1501]</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">12 February 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">markup added; typed text - structural tagging complete - no semantic tagging - no spell check</resp>
</respStmt>
<item TEIform="item">
TEI header and markup added; typed text - structural markup complete (but sp-tags in dramata incomplete) - no semantic tagging - no spell check</item>
</change>
<change TEIform="change">
<date TEIform="date">19 March 2004</date>
<respStmt TEIform="respStmt">
<name TEIform="name">Ruediger Niehl</name>
<resp TEIform="resp">Morpheus spell check performed (oh boy!)</resp>
</respStmt>
<item TEIform="item">
TEI header and markup added; typed text - structural markup complete (but sp-tags in dramata incomplete) - no semantic tagging - no spell check</item>
</change>
</revisionDesc>
</teiHeader>





<text><gap id="bebe"/><gap id="mamm"/><body><div1 type="book">
<head>Auctores hymnorum.</head>
<p TEIform="p">Ambrosius qui. (ut testis est divus augustinus lib. 9. confessionum) primus cantandorum hymnorum
auctor est, qui item maiorem hymnorum partem de tempore composuit culto in primis stilo et
poetico: Composuit etiam hymnum istum.
Deus creator omnium polique rector.
teste eodem augustino. Et sicut ille currit modulatione verborum numerorumque Item
Veni redemptor gentium:
Iam lucis orto sidere
hymni ambrosiani.
ita paene omnes de tempore:
o lux beata trinitas.
Audi benigne conditor.
Christe qui lux.
rerum creator optime.
fit porta christi pervia.
et hymni alii et praesertim ad quattuor horas. qui paene eodem omnes modulo fluunt. sed an
omnium auctor fuerit ambrosius: nihil compertum habeo.
<pb id="s005" TEIform="pb"/>
Gregorius item dicitur composuisse aliquos hymnos videlicet nocte surgentes vigilemus. primo
dierum omnium. lucis creator optime, Ita mihi nuper rettulit quidam. qui antiquitatis haud
infrequens admirator habebatur. cuius nomen tamen obticeo. quoniam nusquam alibi vel a
quoquam alio certior fieri potui de ea re et quod postremi hymni duo non dissimili
charactere cum his quos supra nominavi fluunt.
Hilarius item composuit hymnos ut dicitur de conse. dist. 1. c. de hymnis. sed qui sint ignoro.
Composuit item.
Prudentius
Sedulius
Fortunatus
Paulus longobardus composuit ut queant laxis
Theodulphus episcopus aureliensis
Thomas aquinas
Lactantius firmianus
Elpis uxor Boethii
Albertus quoque magnus suevus. et omnium recte philosophantium princeps nonnullos dicitur composuisse. sed qui sint. mihi ignotum est.
</p>
<p TEIform="p">Genera carminum in hymnis</p>
<p TEIform="p">Iambicum
Trochaicum
Sapphicum <corr sic="adomico" resp="transcriber" TEIform="corr">adonico</corr>
Aschlepiadeum
Glyconicum
Pherecratium
Elegiacum
Dactylicum
Metra iambica (.ut dicit seruius <corr sic="manrus" resp="transcriber" TEIform="corr">maurus</corr> in centimetro.) loculis imparibus quinque
recipere possunt pedes. Iambicum spondeum tribrachym et apud comicos frequenter anapaestum: ita tamen
ut multarum brevium iunctura vitetur. invenitur etiam in hymnis licet raro in prima sede loco
iambi anapaestum. ut Benedicta caeli nuntio. item spectator astat desuper. Item et in hymno
salvete flores. animasque rimatur novas Porphyrio item non pessimus grammaticus et luculentus
horatiani carminis interpres ita dicit. Iambicum carmen recipit quidem socialiter
spondeum. sed in ceteris sedibus excepta secunda et quarta in quibus. semper iambus ponitur. sed
hoc a iunioribus repertum est nam apud ennium et accium raro apparet spondeus. apparet apud
iuniores. Cum itaque in multis hymnis iambicis reppererim. in locis paribus alios pedes. quam
iambum. vocitavi illos ametros hoc est sine mensura ab a quod sine est et metros id est mensione
et mensura.
<pb id="s006" TEIform="pb"/>
quod videlicet non servarent mensuram et debitam syllabarum quantitatem. Sicut et
maior pars hymnorum de sanctis composita in genere Jambico et trochaico ametra est hoc est non
servans legitimam pedum quantitatem. et a parum eruditis composita etc. Archilochia autem
dicuntur ab archilocho. qui primus hoc carminis genus celebrasse perhibetur. Dicente horatio
</p>
<lg met="hexa" org="uniform" sample="complete" TEIform="lg" part="N">
<l TEIform="l" part="N">Archilochum proprio rabies firmavit Jambo.</l>
</lg>
<p TEIform="p">
Metra trochaica. teste eodem servio. locis imparibus hos recipiunt pedes trochaeum. iambum.
tribrachym. et nonnumquam dactylum. locis vero paribus cum his quos memoravi spondeum et anapaestum
Currunt autem hi hymni frequentius alcmanio. et euripidio alternatim. Alcmanium ab alcmane
dictum constat dimetro acatalectico. Euripidium ab euripide inventore Constat dimetro
catalectico hoc est cui una syllaba deest. sunt et plures ametri de sanctis
praesertim.
Metrum aschlepiadeum ab inventore aschlepiade nominatum et Choriambicum a pede praedominante. in
prima eius regione recipit spondeum. secundam et tertiam semper occupat choriambus ex prima et
ultima longis et duabus mediis brevibus constans. quartam vero pyrrhichius ex ambabus brevibus
aut iambus occupat. ultima enim in omni versu indifferens est ut testis est quintilianus in nono
suarum institutionum.
Sapphicum carmen a sappho puella lesbia inventrice perhibetur. quae multa hoc genere carmina de
amore conscripsit, teste ovidio lib. 2. de tristibus ad augustum caesarem.
</p>
<lg met="hexa" org="uniform" sample="complete" TEIform="lg" part="N">
<l TEIform="l" part="N">Lesbia quid docuit sappho nisi amare puellas.</l>
</lg>
<p TEIform="p">
Est autem hoc iucundissimum carminis genus et quo ego in primis delector. legenturque in hoc
opusculo quinque hymni hoc genere a nobis compositi. de conceptione. s. beatae virginis. de
sancto georgio. de sancto thoma apostolo et patrono meo ubi multos versus omisit impressor.
item de sancta barbara. de sancta anna. non fama populari et rumusculis vulgi illectus. sed
singulari quodam amore et veneratione qua prosequor illos sanctos. et quia videbam in eorum
laudes et honorem nullos esse compositos hymnos. nisi de sancta anna et item de conceptione
quosdam ametros et incultos. et a parum eruditis compositos. apposui item hymnum de
sancto sebastiano contra pestem a quodam italo fridiano pigbinutio editum cum et
hic sanctus multum venerandus careat proprio hymno nec enim a quo sed quid scriptum sit et quam
bene refert. Dicitur igitur carmen sapphicum hendecasyllabum. i. undecim syllabarum. Et quinque
recipit pedes. in prima regione habet trochaeum. in secunda spondeum. in
tertia dactylum in quarta trochaeum in quinta trochaeum aut spondeum. huic subnectitur
Carmen adonicum ab adone adolescente et amasio veneris denominatum quod ex duobus
conflatur pedibus ex primo videlicet Dactylo secundo spondeo aut trochaeo.
Carmen elegiacum tam frequenti in usu est ut supervacuum videatur
<pb id="s007" TEIform="pb"/>
plura de eo hic dicere.
Carmen dactylicum teste seriso principaliter constat dactylo. recipit tamen et spondeum
sed interdum in ultimo loco trochaeum. invenio autem inter omnes hymnos tantum tres dactylicos.
videlicet. o quam glorifica luce coruscans. item. Martyris ecce dies agathae. item. plebs devota
deo mente fideli
Glyconicum carmen constat ex spondeo duobusque dactylis et tantum reperitur etiam in tribus et
semper in quarto carmine. in istis festum nunc celebre. Gaude visceribus: sanctorum meritis incluta
gaudia
Metrum pherecratium est trimetrum heroicum. et constat ex primo spondeo. secundo dactylo et
tertio spondeo. Et reperitur tamen in carmine semper tertio hymni illius
Gaude visceribus.
Inscribuntur autem carmina et hymni. denominanturque a numero pedum ut monometrum ab uno pede.
dimetrum a duobus. trimetrum a tribus. tetrametrum a quattuor. pentametrum. hexametrum a sex
pedibus etc. Monometrum tamen (ut seruius inquit). vel dimetrum vel trimetrum in iambicis
trochaicis et anapaesticis metris per pedes duplices computamus. in ceteris per simplices.
quamquam iambicum trimetrum senarium appellemus Dicuntur item aliqui versus. Catalectici quibus
una syllaba tempusve deest Brachycatalectici quibus duae. hypercatalectici quibus una
superest aut duae ut vult priscianus. Acatalectici qui fine legitimo concluduntur. inscribitur et
aliquod Carmen monocolon on id est unimembre et non diversorum generum. reliquum dicolon quod ex
duobus generibus Constat. tricolon quod ex tribus. illud autem quod
secundo loco varietatem accipit. quae ad primum post duos convertitur distrophon appellamus ut est
elegiacum. quod quarto loco tetrastrophon ut sapphica adonium praecedentia
Sunt autem hymni aliqui qui lege metrica carent. sicut est
Aue maris stella.
Cantemus cuncti.
de sancto Conrado:
o praeclara constantia
Aue catharina.
Dies absoluti.
In mariam vitae
Sacris sollenniis.
Gaude civitas augusta
et plures alii quos ametros vocavi non in quantitate syllabarum. sed in numero syllabarum
tantummodo quadrantes. quos tamen omnes hic in unum congerere. me reluctantem quaestu ducti
bibliopolae coegerunt.
Rhythmus cum aspiratione in principio scribitur et y graeco. valet latine laus vel cantus
divinus unde strabo libro suae geographiae. x. Tota poetica divinorum cantuum quos hymnos appellant celebratrix est etc.
Nota hic quia longe fallantur quidam semidocti grammatistae. qui credunt illam
cantilenam. quae est metro similis non tamen observans quantitates syllabarum sed tantum
consonantias syllabarum in fine. dici rhythmos. sicut est illa Ave catharina martyr et
regina. et sicut sunt carmina leonina quale est illud physiologi cuiusdam ut bene firmares
montibus esse pares. cum quibus errat et mammetractus qui in prolo. Job dicit. richmus dicitur prosa consonantias retinens in fine clausularum nam rhythmus
<pb id="s008" TEIform="pb"/>
certas habet quantitates ut aliud carmen. sed non certum finem. Adde quia male scribitur paene
ab omnibus. rigmus vel richmus vel richimus ita enim debet scribi rhythmus cum. r. aspirato in
principio et postea y graeco et th aspirato. et graece idem valet quantum numerus latine. testis est
quintilianus in nono et divus augustinus li. 2. de musica. et martianus felix capella in octavo.
differt autem rhythmus a metro. ut diomedes grammaticus ait. Metrum certa qualitate ac numero
syllabarum temporumque finitur certisque pedibus. consistit ac clauditur. Rhythmus temporum ac
syllabarum pedumque congruentia in infinitum multiplicatur ac profluit. hoc idem quintilianus
in nono oratoriarum institutionum tradit. habet igitur rhythmus certam syllabarum quantitatem. sed
non certum finem.
</p>
</div1></body></text>









</TEI.2>