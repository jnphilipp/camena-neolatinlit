<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">Poemata sacra. Pars Prima.</title>
<title type="sub" TEIform="title">Machine-readable text</title>
<author n="Siber" TEIform="author">Siber, Adam</author>
<editor TEIform="editor" role="editor">Siber, Adam</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Ruediger Niehl</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/siber3" type="href" id="siber3" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">siber3</note>
<note type="filename" anchored="yes" TEIform="note" place="unspecified">siberpoemata1.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">siberpoemata1.xml</note>
<note type="imgpath" anchored="yes" TEIform="note" place="unspecified">siber3/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Basel: Oporinus, 1565.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">October 2004</date>
<respStmt TEIform="respStmt">
<name TEIform="name">Isabelle Steinke (corrections), Ruediger Niehl (tagging)</name>
<resp TEIform="resp">markup</resp>
</respStmt>
<item TEIform="item">
New TEI header; typed text - structural tagging complete - no semantic tagging - Morpheus spell check</item>
</change>
</revisionDesc>
</teiHeader>











<text><gap id="GR"/><body><div1 type="book">
<head>Adami Siberi cantici canticorum Solomonis, seu, Epithalamii sacri, ad Valerium Cracovium; illustriss. Principi Sax. Augusto Electori, etc. a Secretis: Liber I.</head>
<lg met="phal" org="uniform" sample="complete" TEIform="lg" part="N">
<l TEIform="l" part="N">Summum Pieri quae canis parentem,</l>
<l TEIform="l" part="N">Amnis de gemino fluentis ortu</l>
<l TEIform="l" part="N">Unda dum lavis aureos capillos:</l>
<l TEIform="l" part="N">Summo Pieri quae places parenti,</l>
<l TEIform="l" part="N">Aurasque in superas levata cycnis.</l>
<l TEIform="l" part="N">Sanctis cum geniis agis choreas:</l>
<l TEIform="l" part="N">Sis o Pieri, sis tuo benigna</l>
<l TEIform="l" part="N">Vati, sis facilis: lubet referre</l>
<pb id="s268" n="s268" TEIform="pb"/>
<l TEIform="l" part="N">Intactis calamis, minutilisque,</l>
<l TEIform="l" part="N">Regis basia versibus, secundo,</l>
<l TEIform="l" part="N">Immensum aetherei patris favore,</l>
<l TEIform="l" part="N">Quo maior sapientia per orbem</l>
<l TEIform="l" part="N">Nec fuit, nec erit futurus unquam.</l>
<l TEIform="l" part="N">Ergo iam Veneres canam, salesque,</l>
<l TEIform="l" part="N">Canam delicias, iocos, cachinnos?</l>
<l TEIform="l" part="N">Vero: delicias, iocos, cachinnos</l>
<l TEIform="l" part="N">Sed pios, Venerem sacram, pudicos</l>
<l TEIform="l" part="N">Sales: qui regit et gubernat unus,</l>
<l TEIform="l" part="N">Mens castissima, cuncta, quos amatque,</l>
<l TEIform="l" part="N">Exercetque facitque rex Olympi.</l>
<l TEIform="l" part="N">Huc huc Hendecasyllabi, salace</l>
<l TEIform="l" part="N">Oroque passere, qui, dat appetenti</l>
<l TEIform="l" part="N">Quae primum digitum, movet puellae</l>
<l TEIform="l" part="N">Se nusquam a gremio, mo do huc, modo illuc</l>
<l TEIform="l" part="N">Sed circumsilit usque pipilatque:</l>
<l TEIform="l" part="N">Puram, candidulamque, simplicemque</l>
<l TEIform="l" part="N">Mecum dicite, quam in sinu tenere,</l>
<l TEIform="l" part="N">Qui cum ludere, et assolet iocari,</l>
<l TEIform="l" part="N">Cunctorum Deus et pater, columbam.</l>
<l TEIform="l" part="N">Nec tu non ades, hunc cui leporum</l>
<l TEIform="l" part="N">Do librum pater omnium Valeri:</l>
<l TEIform="l" part="N">Dum pia cithara, modis pudicis,</l>
<l TEIform="l" part="N">Castas tempero basiationes:</l>
<l TEIform="l" part="N">Fac lingua faveas: fluunt benignae</l>
<l TEIform="l" part="N">Vena, numine concitans sacrato</l>
<pb id="s269" n="s269" TEIform="pb"/>
<l TEIform="l" part="N">Vatum pectora, quae Dei rogatus</l>
<l TEIform="l" part="N">Sanctus carmina Spiritus ministrat.</l>
</lg>
<div2 id="SiP1B.09.01" n="1" type="poem" org="uniform" sample="complete" TEIform="div2" part="N">
<head>Canticum I.</head>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Da dulcissime, vocibus precatur</l>
<l TEIform="l" part="N">Te blandis tua Sulamitha, sponse,</l>
<l TEIform="l" part="N">Da mi basiolum: tuus suavi</l>
<l TEIform="l" part="N">Vitis dulcior est amor liquore:</l>
<l TEIform="l" part="N">Olivi Syrii fragrantiora</l>
<l TEIform="l" part="N">Guttis nomina: diligunt puellae</l>
<l TEIform="l" part="N">Hinc te lacteolae, tuique nymphae</l>
<l TEIform="l" part="N">Amant balsama nominis tenellae.</l>
<l TEIform="l" part="N">Me me post trahe te, sequar citatis,</l>
<l TEIform="l" part="N">Manum, passibus, est nihil, trahentis,</l>
<l TEIform="l" part="N">Qua potens magis, et magis benignum.</l>
<l TEIform="l" part="N">Me ducis meus in tui recessus</l>
<l TEIform="l" part="N">Divinos thalami, meive cordis</l>
<l TEIform="l" part="N">Sacra incendia mitigas: quid o, quid</l>
<l TEIform="l" part="N">Me felicius est, beatiusue?</l>
<l TEIform="l" part="N">Quam fovet gremio, omnium bonorum</l>
<l TEIform="l" part="N">Voluptas, meus ille sponsus, ille</l>
<l TEIform="l" part="N">Cuius ambrosiaeque nectarisque</l>
<l TEIform="l" part="N">Amor dulcior est, liquore dulci,</l>
<l TEIform="l" part="N">Seu quid dulcius est, suaviusue.</l>
<l TEIform="l" part="N">Quamvis fuscula sum, nigella quamvis</l>
<l TEIform="l" part="N">Puellae Solymae: tamen venustae</l>
<l TEIform="l" part="N">Tam sum, Caedariana quam venusta</l>
<pb id="s270" n="s270" TEIform="pb"/>
<l TEIform="l" part="N">Sunt tentoria, quam venusta tectis</l>
<l TEIform="l" part="N">Sunt vela et Solomoniis tapetes.</l>
<l TEIform="l" part="N">Quod sum fuscula, quid puellularum</l>
<l TEIform="l" part="N">Me turba aspicitis? nigrum colorem</l>
<l TEIform="l" part="N">Traxerunt mea, sole sub calente,</l>
<l TEIform="l" part="N">Ora: tempore quo meae parentis</l>
<l TEIform="l" part="N">A' me mente alieniore nati,</l>
<l TEIform="l" part="N">Custodem posuere vinearum:</l>
<l TEIform="l" part="N">Quae vindemiolas inepta nostras</l>
<l TEIform="l" part="N">Servarem incolumes, et integellas.</l>
<l TEIform="l" part="N">At tu dic mihi dic ocelle, cuius</l>
<l TEIform="l" part="N">Magisque et magis ardet in medullis</l>
<l TEIform="l" part="N">Intimis amor, in dies et horas,</l>
<l TEIform="l" part="N">Quas agas niveas oves per agros,</l>
<l TEIform="l" part="N">Quo vitare caniculae recessu</l>
<l TEIform="l" part="N">Aestus, qua soleas meridiari</l>
<l TEIform="l" part="N">Umbra: nam vaga et huc et huc et illuc</l>
<l TEIform="l" part="N">Non satis memor a tuis amicis,</l>
<l TEIform="l" part="N">Quare virginei ferar pudoris?</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Si, pulcherrima, quot fuere, quot sunt;</l>
<l TEIform="l" part="N">Et posthac quot erunt puellularum,</l>
<l TEIform="l" part="N">Ignoras ubi sum tuus: bidentum</l>
<l TEIform="l" part="N">Per vestigia abi, greges hibisco</l>
<l TEIform="l" part="N">Et com pelle tuos, amica, iuxta</l>
<l TEIform="l" part="N">Casas, quas ovium tenent magistri.</l>
<l TEIform="l" part="N">Lux, desiderium, mei lepores,</l>
<pb id="s271" n="s271" TEIform="pb"/>
<l TEIform="l" part="N">Mel meum, mea vita, corculumque,</l>
<l TEIform="l" part="N">Quadrigas equitatui potentis</l>
<l TEIform="l" part="N">Inter comparo te meo Pharonis.</l>
<l TEIform="l" part="N">Ut fila aurea, et aurei capilli</l>
<l TEIform="l" part="N">Te decent: genulae venustiore</l>
<l TEIform="l" part="N">Ut tibi lepidae decore, collum</l>
<l TEIform="l" part="N">Ut teres tibi gemmulis refulget?</l>
<l TEIform="l" part="N">Quibus si fabricata noster addet</l>
<l TEIform="l" part="N">Amor munera nobili metallo,</l>
<l TEIform="l" part="N">Lunulasque, cathenulasque: quantum</l>
<l TEIform="l" part="N">Accedet decorisque, gratiaeque?</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Dum Rex lacteolo suae refusus</l>
<l TEIform="l" part="N">In sponsae gremio quiescit, auras</l>
<l TEIform="l" part="N">Odorum mea nardus afflat: ipse</l>
<l TEIform="l" part="N">Inter purpureas latens papillas,</l>
<l TEIform="l" part="N">Instar fasciculique myrrhae amicus</l>
<l TEIform="l" part="N">Est uvae Caphuraeque, quam recessu</l>
<l TEIform="l" part="N">In racemifero Engada extulerunt.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Te pulchram mea lux, et elegantem,</l>
<l TEIform="l" part="N">Te te partem animae meae decoram:</l>
<l TEIform="l" part="N">Cuius lumina simplicis nitore</l>
<l TEIform="l" part="N">Certant blandulo ocellulis columbae.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Te pulchrum unanimae tuae voluptas</l>
<l TEIform="l" part="N">Amicae, mea suavitas, meum cor:</l>
<pb id="s272" n="s272" TEIform="pb"/>
<l TEIform="l" part="N">Vernat lectulus ipse noster, alta</l>
<l TEIform="l" part="N">Cedro sunt fabricata tigna, odora</l>
<l TEIform="l" part="N">Domusque sunt laqueata tecta <unclear reason="page blotted" TEIform="unclear">pneu</unclear>.</l>
</lg>
</div2>
<div2 id="SiP1B.09.02" n="2" type="poem" org="uniform" sample="complete" TEIform="div2" part="N">
<head>Canticum II.</head>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Flos Saronius ipsa, liliumque</l>
<l TEIform="l" part="N">Sum, quod frigidula fovetur aura,</l>
<l TEIform="l" part="N">Firmatur tepidi calore solis,</l>
<l TEIform="l" part="N">Imbre vallibus educatur imis.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Horrentes rosa pulchra qualis inter</l>
<l TEIform="l" part="N">Spinas floridulo nitet decore:</l>
<l TEIform="l" part="N">Bellas lux mea fulget inter omnes,</l>
<l TEIform="l" part="N">Quas habet Solyme superba, nymphas.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Qualis fetibus aucta malus inter</l>
<l TEIform="l" part="N">Est fragrantibus arbores agrestes:</l>
<l TEIform="l" part="N">Talis, sunt quot, erunt, fuere, noster</l>
<l TEIform="l" part="N">Inter est iuvenes amicus: umbrae</l>
<l TEIform="l" part="N">Cuius tegmine conquiesco, cuius</l>
<l TEIform="l" part="N">Fructu dulcius est nihil palato.</l>
<l TEIform="l" part="N">Plenam vitigeno liquore ducit</l>
<l TEIform="l" part="N">In cellam, tegit et sinu receptam</l>
<l TEIform="l" part="N">Velis purpureis amoris: o me,</l>
<l TEIform="l" part="N">Cui flammae interiorem edunt medullam,</l>
<l TEIform="l" part="N">Puellae recreate me rosarum</l>
<l TEIform="l" part="N">Aura, languidulaeque fessulaeque</l>
<pb id="s273" n="s273" TEIform="pb"/>
<l TEIform="l" part="N">Mi substernite mala, quam sinistra</l>
<l TEIform="l" part="N">Subiecta tenet, et fovet beata</l>
<l TEIform="l" part="N">Dextera meus ille sponsus, ille</l>
<l TEIform="l" part="N">Quo nil pulchrius, elegantiusve.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Ah ne, per capreas, agrestiumque</l>
<l TEIform="l" part="N">Puellae Solymae gregem hinnulorum</l>
<l TEIform="l" part="N">Obtestor, dominae meae quietem</l>
<l TEIform="l" part="N">Ne turbate: quoad relinquat ipsam</l>
<l TEIform="l" part="N">Somnus, corpore defluatque fesso.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Num vox, num pepulit meas amici</l>
<l TEIform="l" part="N">Aures dulcis, amabilis, suavis?</l>
<l TEIform="l" part="N">Qui caprae similis ferae per alta</l>
<l TEIform="l" part="N">Exsultim iuga montium, aut fugaci</l>
<l TEIform="l" part="N">Per densum nemus hinnulo, cupitam</l>
<l TEIform="l" part="N">Ad sponsam pede cursitat volante.</l>
<l TEIform="l" part="N">Quin adest meus, en adest amicus.</l>
<l TEIform="l" part="N">Qua rimas paries et egit astans,</l>
<l TEIform="l" part="N">Cancellos per ocellulis fenestrae</l>
<l TEIform="l" part="N">In me dulciculis tuetur, ore</l>
<l TEIform="l" part="N">Et blando canit: audiam canentem.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Surge o lux mea, vita, corculumque,</l>
<l TEIform="l" part="N">Huc formosa ades, huc amica nostra:</l>
<l TEIform="l" part="N">Diffugere nives, remotus imber:</l>
<l TEIform="l" part="N">Auris egelidos refert tepores</l>
<pb id="s274" n="s274" TEIform="pb"/>
<l TEIform="l" part="N">Iucundis Zephyrus: nitescit arbos,</l>
<l TEIform="l" part="N">Nitescit rosa ramulo comante:</l>
<l TEIform="l" part="N">Et campus viret, et canunt volucres</l>
<l TEIform="l" part="N">Argutae, aerea gemitque turtur</l>
<l TEIform="l" part="N">Ulmo: caerula grossulos et edit</l>
<l TEIform="l" part="N">Ficus, falcibus et resecta vitis</l>
<l TEIform="l" part="N">Gemmas palmite lacrimante trudit.</l>
<l TEIform="l" part="N">Eia lux mea surge, corculumque,</l>
<l TEIform="l" part="N">Huc formosa ades, huc amica nostrat</l>
<l TEIform="l" part="N">Huc columbula, saxeas cavernas</l>
<l TEIform="l" part="N">Quae colis, latebrasque cochlearum:</l>
<l TEIform="l" part="N">Fac me vulticulum tuum videre:</l>
<l TEIform="l" part="N">Voculae veniant meas ad aures</l>
<l TEIform="l" part="N">Sponsae verbula: vocula est suavis,</l>
<l TEIform="l" part="N">Est et vulticulus tibi venustus.</l>
<l TEIform="l" part="N">Vulpes turba minuta vinearum</l>
<l TEIform="l" part="N">Vastant delicias: adeste serui,</l>
<l TEIform="l" part="N">Vuae perniciem minutiores</l>
<l TEIform="l" part="N">Et vulpes capite: ut suos racemos</l>
<l TEIform="l" part="N">Distinguat vario colore, flores</l>
<l TEIform="l" part="N">Fundit vinea quae verax amantum.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Cui sum carior omnibus medullis,</l>
<l TEIform="l" part="N">Amicus meus est meus, mieque</l>
<l TEIform="l" part="N">Sum, quem plus amo, quam meos ocellos,</l>
<l TEIform="l" part="N">Amici, violisque liliisque</l>
<l TEIform="l" part="N">Pascentis: rapidos movet calores</l>
<pb id="s275" n="s275" TEIform="pb"/>
<l TEIform="l" part="N">Nunc sol, et querulis fremunt cicadis</l>
<l TEIform="l" part="N">Arbusta: ergo meridianus aestus</l>
<l TEIform="l" part="N">Dum se fregerit, umbra montiumque</l>
<l TEIform="l" part="N">Mutetur: similis recurre nostrum</l>
<l TEIform="l" part="N">In sinum, capreae ferae per alta</l>
<l TEIform="l" part="N">Bathrii iuga montis, hinnuloque.</l>
</lg>
</div2>
<div2 id="SiP1B.09.03" n="3" type="poem" org="uniform" sample="complete" TEIform="div2" part="N">
<head>Canticum III.</head>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Cum lecto mihi frigidae iacenti,</l>
<l TEIform="l" part="N">Non ullus tegeret quiete ocellos</l>
<l TEIform="l" part="N">Iucunda sopor: huc et huc et illuc</l>
<l TEIform="l" part="N">Prensurae digitos manus movebam,</l>
<l TEIform="l" part="N">Quaerens, deperit impotente flamma</l>
<l TEIform="l" part="N">Quem mens nostra: sed impotente flammi</l>
<l TEIform="l" part="N">Quem mens deperit, haud toro reperto:</l>
<l TEIform="l" part="N">Tum vero exilio, domo relicta,</l>
<l TEIform="l" part="N">In foro, plateis et angiportis</l>
<l TEIform="l" part="N">Quaero, deperit impotente flamma</l>
<l TEIform="l" part="N">Quem mens nostra vidistis an (prehensos</l>
<l TEIform="l" part="N">Flagito vigiles et urbe tota)</l>
<l TEIform="l" part="N">Flamma deperit, impotente flamma,</l>
<l TEIform="l" part="N">Quem mens nostra? negant: at ecce paulum</l>
<l TEIform="l" part="N">Progressae venit obvius repente</l>
<l TEIform="l" part="N">Ipse, deperit impotente flamma</l>
<l TEIform="l" part="N">Quem mens: nec mora, et hac, et hac, et illae</l>
<l TEIform="l" part="N">Circumfundor, et implicata pendens</l>
<l TEIform="l" part="N">Collo lacteolo, in domum parentis,</l>
<pb id="s276" n="s276" TEIform="pb"/>
<l TEIform="l" part="N">Et duco genitriculae cubile:</l>
<l TEIform="l" part="N">Meis nunc ubi dormiens in ulnis,</l>
<l TEIform="l" part="N">Somnum dulciculum capit: quieti</l>
<l TEIform="l" part="N">Cuius per capreas, agrestiumque</l>
<l TEIform="l" part="N">Puellae Solymae gregem hinnulorum</l>
<l TEIform="l" part="N">Parcite o placidae precor, sopitum</l>
<l TEIform="l" part="N">Nec turbate: quoad relinquat ipsum</l>
<l TEIform="l" part="N">Somnus, corpore defluatque fesso.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Quid tamen video, an videre credo,</l>
<l TEIform="l" part="N">Error ludit amabilisque mentem?</l>
<l TEIform="l" part="N">Non ludit, video: venusta, pulchra,</l>
<l TEIform="l" part="N">En formosula amica nostra, mille</l>
<l TEIform="l" part="N">Quam se amoribus aucta, gratiisque,</l>
<l TEIform="l" part="N">Recto corpore, et elegante cultu</l>
<l TEIform="l" part="N">Tollit, palmula fumuli ut tenella</l>
<l TEIform="l" part="N">Auras in vacuas se agit, beatis</l>
<l TEIform="l" part="N">Silvis, thuris odore, odore myrrhae,</l>
<l TEIform="l" part="N">Omnis pulueris et suis Eoi</l>
<l TEIform="l" part="N">Quos terris Arabes legunt, Syrique.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Quam forti Solomonium cubile est</l>
<l TEIform="l" part="N">Septum milite? brachiis iuventus</l>
<l TEIform="l" part="N">Fidens Isacidum, sciensque pugnae,</l>
<l TEIform="l" part="N">Et hinc sexdecies et inde stantes,</l>
<l TEIform="l" part="N">Agunt excubias, sui quietem</l>
<l TEIform="l" part="N">Regis tempore noctis et tuentur.</l>
<pb id="s277" n="s277" TEIform="pb"/>
<l TEIform="l" part="N">Lecticam Libani sibi paravit</l>
<l TEIform="l" part="N">Ex lignis Solomon, columnulasque</l>
<l TEIform="l" part="N">Argento nitido, solumque fecit</l>
<l TEIform="l" part="N">Auro, murice nobilique sedem:</l>
<l TEIform="l" part="N">Qua perfussus amor fragrante nardo</l>
<l TEIform="l" part="N">Nunc, propter Solymas nurus, recumbit.</l>
<l TEIform="l" part="N">Eia adeste Sioniae puellae,</l>
<l TEIform="l" part="N">Spectatum diadematis venite</l>
<l TEIform="l" part="N">Honorem Solomonii superbum:</l>
<l TEIform="l" part="N">Et laetissimo, et optimo dierum,</l>
<l TEIform="l" part="N">Quo sponsi genialium parentis</l>
<l TEIform="l" part="N">Sacros cinxit amor mei capillos.</l>
</lg>
</div2>
<div2 id="SiP1B.09.04" n="4" type="poem" org="uniform" sample="complete" TEIform="div2" part="N">
<head>Canticum IIII.</head>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Ut totum rapis o venusta rarae</l>
<l TEIform="l" part="N">Ad te conspicuo decore formae</l>
<l TEIform="l" part="N">Sponsa, luminibus columbularum:</l>
<l TEIform="l" part="N">Cinnos inter, et aureos capillos,</l>
<l TEIform="l" part="N">Qui tenella vagi per ora ludunt,</l>
<l TEIform="l" part="N">Ceu iugo Galaatico capellae:</l>
<l TEIform="l" part="N">Vincunt candiduli nitore dentes</l>
<l TEIform="l" part="N">Balantes, fluvio salubriore</l>
<l TEIform="l" part="N">Quae lotae geminos ferunt, suoque</l>
<l TEIform="l" part="N">Augent tempore fetibus patronum.</l>
<l TEIform="l" part="N">Rubent tincta labella bella cocco:</l>
<l TEIform="l" part="N">Est os nectare dulcius: capillos</l>
<l TEIform="l" part="N">Tortulos genulae colore malis</l>
<pb id="s278" n="s278" TEIform="pb"/>
<l TEIform="l" part="N">Inter stant citrii: excubat pudico</l>
<l TEIform="l" part="N">Vultu blandus amor: nitente splendet</l>
<l TEIform="l" part="N">Ceruix marmore, turris ut sub astra</l>
<l TEIform="l" part="N">Educta Isaidae, tuentur unde</l>
<l TEIform="l" part="N">Urbis moenia militum cateruae,</l>
<l TEIform="l" part="N">Pendent scutaque mille cum pharetris:</l>
<l TEIform="l" part="N">Albo capreolos litos colore</l>
<l TEIform="l" part="N">Pascentes violas rosasque, binae</l>
<l TEIform="l" part="N">Sinu lacteolo exprimunt papillae.</l>
<l TEIform="l" part="N">Donec sol abeat, remittat aestus,</l>
<l TEIform="l" part="N">Collem thuriferum subibo, montis</l>
<l TEIform="l" part="N">Subibo iuga myrrheique: tu mons</l>
<l TEIform="l" part="N">Myrrheus mihi, tu mihi Sabaei</l>
<l TEIform="l" part="N">Sponsa colliculus decora thuris.</l>
<l TEIform="l" part="N">Tota es deliciae meae venusta,</l>
<l TEIform="l" part="N">Tota es lux mea bella, pulchra tota,</l>
<l TEIform="l" part="N">Elegantula tota, amorque tota.</l>
<l TEIform="l" part="N">Est in corpore menda nulla: mecum</l>
<l TEIform="l" part="N">Veni de Libano, veni iugoso</l>
<l TEIform="l" part="N">Mecum vertice, Amanus et Senirus</l>
<l TEIform="l" part="N">Qua tollunt capita, Hermoniique saltus:</l>
<l TEIform="l" part="N">Qua lustris loca plena sunt ferarum,</l>
<l TEIform="l" part="N">Et tigres stabulantur, et leones.</l>
<l TEIform="l" part="N">Tu mentem mihi sponsa vulnerasti,</l>
<l TEIform="l" part="N">Tu sororcula cor mihi tuorum</l>
<l TEIform="l" part="N">Laesisti feriens ocellulorum</l>
<l TEIform="l" part="N">Altero, feriens vibratur auris</l>
<pb id="s279" n="s279" TEIform="pb"/>
<l TEIform="l" part="N">Cirro qui levibus, fluitque bella</l>
<l TEIform="l" part="N">Circum tempora ventilante crine.</l>
<l TEIform="l" part="N">Quam pulchrum tibi candidumque pectus?</l>
<l TEIform="l" part="N">Quam suavi tibi sunt suaviores</l>
<l TEIform="l" part="N">Soror nectare vesculae papillae?</l>
<l TEIform="l" part="N">Unguentis Arabae tuis Syraeque</l>
<l TEIform="l" part="N">Guttae et balsamei liquoris aurae</l>
<l TEIform="l" part="N">Cedunt: rosidulis tibi Melissa</l>
<l TEIform="l" part="N">Labellis residet: fluore lingua</l>
<l TEIform="l" part="N">Rorat ambrosio diserta: dives</l>
<l TEIform="l" part="N">Comtus candida decorat ora,</l>
<l TEIform="l" part="N">Vestis quae niveos honestat artus,</l>
<l TEIform="l" part="N">Odores Libani refragrat: ipsa</l>
<l TEIform="l" part="N">Obseratus es hortulus feracis</l>
<l TEIform="l" part="N">Areae viridariumque: cuius</l>
<l TEIform="l" part="N">Sunt plantariola Arabumque nardum</l>
<l TEIform="l" part="N">Et fructus Caphurique citriique,</l>
<l TEIform="l" part="N">Et crocus, calamusque, cinnamumque,</l>
<l TEIform="l" part="N">Et tus, atque aloe, atque myrrha, odorum</l>
<l TEIform="l" part="N">Quicquid nascitur omnibusque terris.</l>
<l TEIform="l" part="N">Obsignatur es aurei coloris</l>
<l TEIform="l" part="N">Largo fonticulus liquore abundans:</l>
<l TEIform="l" part="N">Vivae rivulus es beatioris</l>
<l TEIform="l" part="N">Aquae venula, quae pedes ad imos</l>
<l TEIform="l" part="N">Prosilit Libani, irrigatque campos.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Surge o surge Aquilo, tepente adeste</l>
<pb id="s280" n="s280" TEIform="pb"/>
<l TEIform="l" part="N">Caelo sibila murmurantis Austri:</l>
<l TEIform="l" part="N">Ut fragrantis odoris aura spiret,</l>
<l TEIform="l" part="N">In pomariolumque amicus intret</l>
<l TEIform="l" part="N">Suum noster, et hortulus suaves</l>
<l TEIform="l" part="N">Fructus quos meus educat fruatur.</l>
</lg>
</div2>
<div2 id="SiP1B.09.05" n="5" type="poem" org="uniform" sample="complete" TEIform="div2" part="N">
<head>Canticum V.</head>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">In nostri venio hortuli vireta,</l>
<l TEIform="l" part="N">Soror, delicias tuas, meosque</l>
<l TEIform="l" part="N">Amores: lacrimasque carpo myrrhae,</l>
<l TEIform="l" part="N">Cum favis: comedoque mel, biboque</l>
<l TEIform="l" part="N">Lac cum pampineo liquore vitis.</l>
<l TEIform="l" part="N">Huc adeste citi mei sodales,</l>
<l TEIform="l" part="N">Huc dulces comitum venite coetus:</l>
<l TEIform="l" part="N">En mensae: dapibus leporibusque,</l>
<l TEIform="l" part="N">Securis animis fruamur, uncti</l>
<l TEIform="l" part="N">Frangamusque diem mero morantem,</l>
<l TEIform="l" part="N">Et plausum ingeminemus, et cachinnos.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Tenet molliculus meos ocellos</l>
<l TEIform="l" part="N">Somnus: mens vigilat, suique vocem</l>
<l TEIform="l" part="N">Pulsantis digito fores beato</l>
<l TEIform="l" part="N">Audit dulcis amiculi vocantem.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Amabo mea suavitas, meum mel,</l>
<l TEIform="l" part="N">Fores solue, seramque deme posti:</l>
<l TEIform="l" part="N">Amabo meus o venuste ocelle,</l>
<pb id="s281" n="s281" TEIform="pb"/>
<l TEIform="l" part="N">Floscule unice me iuvencularum,</l>
<l TEIform="l" part="N">Me sororcula, caste turtur ille</l>
<l TEIform="l" part="N">Complexum teneris fove lacertis,</l>
<l TEIform="l" part="N">Complexum gremio fove pudico:</l>
<l TEIform="l" part="N">Cui caput vitreo fluit liquore,</l>
<l TEIform="l" part="N">Nocturnis coma guttulisque stillat.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Molli nudula lectulo recumbo:</l>
<l TEIform="l" part="N">Vestes quas posui, induamne rursus?</l>
<l TEIform="l" part="N">Lavi cruscula: cur pedes amice</l>
<l TEIform="l" part="N">Inquinet tua rursus o puella?</l>
<l TEIform="l" part="N">Ah me sed miseram, meis amicus</l>
<l TEIform="l" part="N">Laesus vocibus, huc per en foramen</l>
<l TEIform="l" part="N">Immittit digitos: tremisco tacta.</l>
<l TEIform="l" part="N">Surgam, claustra manu liquore myrrhae</l>
<l TEIform="l" part="N">Laxaboque fluente gratioris.</l>
<l TEIform="l" part="N">Me sed ter miseram, quaterque rursus:</l>
<l TEIform="l" part="N">Ah ah me mea mens relinquit: eheu</l>
<l TEIform="l" part="N">Non usquam meus est: meus recessit</l>
<l TEIform="l" part="N">Iratus mihi amiculus: sequarne,</l>
<l TEIform="l" part="N">Qui sit nescio ubi: vocabo, qui non</l>
<l TEIform="l" part="N">Respondet mihi? sed sequar. relinquis</l>
<l TEIform="l" part="N">Sic me, sic fugis ah fugis misellam?</l>
<l TEIform="l" part="N">Sed quo raptor? at at ferite captam</l>
<l TEIform="l" part="N">Ne me, ne vigiles: doletque tergum,</l>
<l TEIform="l" part="N">Heu peplo spoliorque, vestibusque.</l>
<l TEIform="l" part="N">Vos, o vos Solymae precor puellae:</l>
<pb id="s282" n="s282" TEIform="pb"/>
<l TEIform="l" part="N">Sic vobis bona multa det rogatus,</l>
<l TEIform="l" part="N">Qui bonum Deus omne dat rogatus:</l>
<l TEIform="l" part="N">Si cui fors meus obvius futurus</l>
<l TEIform="l" part="N">Est sponsus, mihi amoris impotente</l>
<l TEIform="l" part="N">Flamma dicite pectus ustulari.</l>
</lg>
<lg met="phal" org="uniform" sample="complete" TEIform="lg" part="N">
<head>Puellae.</head>
<l TEIform="l" part="N">Est sponsus tuus o puellularum</l>
<l TEIform="l" part="N">Quis pulcherrima: quis puellularum</l>
<l TEIform="l" part="N">Formosissima amicus est tuus: sic</l>
<l TEIform="l" part="N">Ut matres Solymas roges, nurusque,</l>
<l TEIform="l" part="N">Obstetere precantibusque verbis?</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Est sponsus rubicundulus, genasque</l>
<l TEIform="l" part="N">Noster candidus, e meis amicis</l>
<l TEIform="l" part="N">Electis mihi milibus trecentis</l>
<l TEIform="l" part="N">Auro tempora pulchriora fuluo,</l>
<l TEIform="l" part="N">Coruo caesariemque nigriorem</l>
<l TEIform="l" part="N">Qui crispam gerit, et columbularwm</l>
<l TEIform="l" part="N">Renidentia lacteo colore</l>
<l TEIform="l" part="N">Purae lumina rivulos ad undae:</l>
<l TEIform="l" part="N">Malas areolis venustiores,</l>
<l TEIform="l" part="N">Quae spirant Arabos Syrosque odores.</l>
<l TEIform="l" part="N">Mollicella fluentibus liquore</l>
<l TEIform="l" part="N">Sponte cortice nobili remisso,</l>
<l TEIform="l" part="N">Rosis labra flagrantiora myrrhae:</l>
<l TEIform="l" part="N">Sunt illi teretes manus, et auro</l>
<l TEIform="l" part="N">Eoisque lapillulis decorae</l>
<pb id="s283" n="s283" TEIform="pb"/>
<l TEIform="l" part="N">Albicat velut Indum ebur rotundus</l>
<l TEIform="l" part="N">Venter: compositum latus refulget</l>
<l TEIform="l" part="N">Sapphiris nitidum magis: refulgent</l>
<l TEIform="l" part="N">Aurea marmoreis basi columnis</l>
<l TEIform="l" part="N">Et crura atque pedes magis: quid o vos</l>
<l TEIform="l" part="N">Quid moror? Libanus decore tanto</l>
<l TEIform="l" part="N">Non praestat, Libanitidique cedri:</l>
<l TEIform="l" part="N">Quanto praestat honore, praestat oris</l>
<l TEIform="l" part="N">Gratia meus. est salute cara</l>
<l TEIform="l" part="N">Carior mihi, quem requiro, talis</l>
<l TEIform="l" part="N">Meus sponsus, amabilis, venustus,</l>
<l TEIform="l" part="N">Et talis meus est puellae amicus.</l>
</lg>
<lg met="phal" org="uniform" sample="complete" TEIform="lg" part="N">
<head>Puellae.</head>
<l TEIform="l" part="N">Quo fugit tuus, o tuus puella</l>
<l TEIform="l" part="N">Quo pulcherrima contulit puella</l>
<l TEIform="l" part="N">Sese amiculus? ut requirat illum</l>
<l TEIform="l" part="N">Tecum noster amor, laborque noster.</l>
</lg>
</div2>
<div2 id="SiP1B.09.06" n="6" type="poem" org="uniform" sample="complete" TEIform="div2" part="N">
<head>Canticum VI.</head>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Descendit meus in suos amicus</l>
<l TEIform="l" part="N">Hortulos: meus in sui recepit</l>
<l TEIform="l" part="N">Se sponsus viridarii recessus:</l>
<l TEIform="l" part="N">Ut mixtas violis rosas rubentes,</l>
<l TEIform="l" part="N">Flores luteolosque caerulosque</l>
<l TEIform="l" part="N">Carpat, cum casiaque cinnamoque.</l>
<l TEIform="l" part="N">Meum delicium, mei lepores,</l>
<l TEIform="l" part="N">Amicus meus est meus, meique</l>
<l TEIform="l" part="N">Amici Sulamitha sum cubantis</l>
<pb id="s284" n="s284" TEIform="pb"/>
<l TEIform="l" part="N">Flores inter, et aureo legentis</l>
<l TEIform="l" part="N">Horto purpureo rosas colore.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Tu quam regia Thirsa amica multo</l>
<l TEIform="l" part="N">Es formosior, arduus superbae</l>
<l TEIform="l" part="N">Quam murus Solymae, venustiorque:</l>
<l TEIform="l" part="N">Sed tam pulchra tamen, decens, venusta,</l>
<l TEIform="l" part="N">Formidabilis es, manu parata</l>
<l TEIform="l" part="N">Praelio magis, et magis tremenda</l>
<l TEIform="l" part="N">Turbis, agminibusque copiarum.</l>
<l TEIform="l" part="N">Ne me ne Sulamitha specta ocellis:</l>
<l TEIform="l" part="N">Ne ne splendidulis tuum me ocellis</l>
<l TEIform="l" part="N">Perde: incendia sunt, furorque amantis,</l>
<l TEIform="l" part="N">Et funus Sulamitha sunt amantis</l>
<l TEIform="l" part="N">Faces, quas iacularis ex ocellis.</l>
<l TEIform="l" part="N">Ut simae Galaaticis capellae</l>
<l TEIform="l" part="N">Nitent montibus, ordines comarum</l>
<l TEIform="l" part="N">Sic fulgent: niveo nitore dentes</l>
<l TEIform="l" part="N">Contendunt fluvio liquente lotis</l>
<l TEIform="l" part="N">Agnis, quae geminos ferunt, suoque</l>
<l TEIform="l" part="N">Augent tempore fetibus patronum:</l>
<l TEIform="l" part="N">Inter, ora per, aureos capillos</l>
<l TEIform="l" part="N">Qui ludunt, genulae colore tinctae</l>
<l TEIform="l" part="N">Refulgent citrio: toroque cum sint</l>
<l TEIform="l" part="N">Sex iunctae decies mihi, octiesque,</l>
<l TEIform="l" part="N">Quae corpus sociant decem, puellarum</l>
<l TEIform="l" part="N">Et quantus numerus Libyssae arenae:</l>
<pb id="s285" n="s285" TEIform="pb"/>
<l TEIform="l" part="N">Has praestas tamen inter una cunctas:</l>
<l TEIform="l" part="N">His columbula nostra, corculumque,</l>
<l TEIform="l" part="N">His pudica, tuaeque summa cunctis</l>
<l TEIform="l" part="N">Voluptas genitriculae antecellis.</l>
<l TEIform="l" part="N">Te matres Solymae nurusque laudant,</l>
<l TEIform="l" part="N">Te regis sociae, tuamque formam</l>
<l TEIform="l" part="N">Tollunt sidera ad usque: et, ista quae'nam</l>
<l TEIform="l" part="N">Emergens, rogitant stupente vultu,</l>
<l TEIform="l" part="N">Quae consurgit, ut aurea, ab Eoa</l>
<l TEIform="l" part="N">Unda, quae radiante pandit ore</l>
<l TEIform="l" part="N">Caelum, aurora, novum et diem reducit,</l>
<l TEIform="l" part="N">Luna candidiorque, pulchriorque</l>
<l TEIform="l" part="N">Solis lumine: sed magis tremenda</l>
<l TEIform="l" part="N">Quam sunt agmina, quae parata pugnae?</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">In nucum nemus, in vireta densis</l>
<l TEIform="l" part="N">Descendi arboribus, videre stirpes</l>
<l TEIform="l" part="N">Ripae margine consitas, videre</l>
<l TEIform="l" part="N">Vites pampineis graves racemis,</l>
<l TEIform="l" part="N">Et cultos citrios: redii repente</l>
<l TEIform="l" part="N">Illinc, cum modo nescio reversa</l>
<l TEIform="l" part="N">Quo tandem rapidis Aminadabi</l>
<l TEIform="l" part="N">Quadrigis simili volando curru.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Huc recurre, recurre amica, quam non</l>
<l TEIform="l" part="N">Diligo minus ac meas medullas:</l>
<l TEIform="l" part="N">Huc redi Sulamitha, fulgidosque</l>
<pb id="s286" n="s286" TEIform="pb"/>
<l TEIform="l" part="N">Ne nega mihi, paetulosque ocellos.</l>
<l TEIform="l" part="N">En huc, sed redit, en redit: puellae</l>
<l TEIform="l" part="N">Quid'nam, quid Solymae stupente vultu</l>
<l TEIform="l" part="N">Amicam aspicitis meam? paratas</l>
<l TEIform="l" part="N">Quae refert acies manusque pugnae.</l>
</lg>
</div2>
<div2 id="SiP1B.09.07" n="7" type="poem" org="uniform" sample="complete" TEIform="div2" part="N">
<head>Canticum VII.</head>
<lg met="phal" org="uniform" sample="complete" TEIform="lg" part="N">
<l TEIform="l" part="N">Quam bellos niveis pedes amica</l>
<l TEIform="l" part="N">Habes in soleis, praeit voluptas</l>
<l TEIform="l" part="N">Quam te omnis, sequitur leporque, amorque,</l>
<l TEIform="l" part="N">Cordis deliquium mei, venusta</l>
<l TEIform="l" part="N">Nobilisque puella? sunt tuorum</l>
<l TEIform="l" part="N">Vertebrae femorum velut monilis</l>
<l TEIform="l" part="N">Iuncturae, fabricata quas perita</l>
<l TEIform="l" part="N">Dextra est artificis: tibi umbilicus</l>
<l TEIform="l" part="N">Ut torno facili calix politus,</l>
<l TEIform="l" part="N">Non carens laticis liquore: venter</l>
<l TEIform="l" part="N">Rosis tritici aceruus est opertus:</l>
<l TEIform="l" part="N">Binae quas male fasciae mamillas</l>
<l TEIform="l" part="N">Arctant, ceu duo, cornibus quibus frons</l>
<l TEIform="l" part="N">Alba est turgida, lusitant gemelli</l>
<l TEIform="l" part="N">Agrestis capreae: sub astra ducta</l>
<l TEIform="l" part="N">Ceruix ut specula est: Batrabbam ocelli</l>
<l TEIform="l" part="N">Ad portam referunt nitentis undae</l>
<l TEIform="l" part="N">Lacus stagna Hesebonii: Damascum</l>
<l TEIform="l" part="N">Quae spectat Libani iugis ad altis</l>
<l TEIform="l" part="N">Nasus turriculam: caput nivoso</l>
<l TEIform="l" part="N">Carmelo simile: implicatus auro</l>
<pb id="s287" n="s287" TEIform="pb"/>
<l TEIform="l" part="N">Crinis purpureo superbus ostro.</l>
<l TEIform="l" part="N">Nil es, nil mea quam decens venustas,</l>
<l TEIform="l" part="N">Nil quam deliciaeque gratiaeque:</l>
<l TEIform="l" part="N">Est instar tua palmulae virentis</l>
<l TEIform="l" part="N">Statura: aureolae instar uvularum</l>
<l TEIform="l" part="N">Sunt, quae pampineo rubore fulgent</l>
<l TEIform="l" part="N">Papillae. moror o, moror quid istam</l>
<l TEIform="l" part="N">Palmam scandere, et illius beatos</l>
<l TEIform="l" part="N">Fructus carpere? sint tuae papillae</l>
<l TEIform="l" part="N">Pleni nectareo liquore botri,</l>
<l TEIform="l" part="N">Et vincant citrios odore nares:</l>
<l TEIform="l" part="N">Vinum guttura tenue, dulce fundant,</l>
<l TEIform="l" part="N">Quod in viscera manet, ac tepente</l>
<l TEIform="l" part="N">Flamma in pectore, suscitata amoris,</l>
<l TEIform="l" part="N">Nietantis faciat referre linguam:</l>
<l TEIform="l" part="N">Amicus meus est meus, meoque</l>
<l TEIform="l" part="N">Toto pectore pendeo ex amico.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Eia surge, anime eia, avet vagari</l>
<l TEIform="l" part="N">Mens agris, alacri pedes vigescunt</l>
<l TEIform="l" part="N">Non tardi studio: urbe derelicta</l>
<l TEIform="l" part="N">Linquamus strepitus: propinqua nocte hac</l>
<l TEIform="l" part="N">Rustico lare praebeat quietem</l>
<l TEIform="l" part="N">Nobis villula: quo rubente mane</l>
<l TEIform="l" part="N">Lucifer vitreo nitens benignam</l>
<l TEIform="l" part="N">Cum fecundat humum liquore, colles</l>
<l TEIform="l" part="N">Una vitiferos petamus, illic</l>
<l TEIform="l" part="N">Visum in vitibus anne gemma, sese</l>
<pb id="s288" n="s288" TEIform="pb"/>
<l TEIform="l" part="N">In florem induerint ne citriorum</l>
<l TEIform="l" part="N">Ordines: tibi ocelle tum papillas</l>
<l TEIform="l" part="N">Nudabo roseas, suave iungam</l>
<l TEIform="l" part="N">Basium, ambrosiae perennis aurae</l>
<l TEIform="l" part="N">Spirabunt, liquidosque cana odores</l>
<l TEIform="l" part="N">Reddent lilia: fructuumque quidquid</l>
<l TEIform="l" part="N">Natum pro foribus recentiorum,</l>
<l TEIform="l" part="N">Amica, aut veterum, cor et meum mel,</l>
<l TEIform="l" part="N">Iam pridem tibi conditum reservat.</l>
</lg>
</div2>
<div2 id="SiP1B.09.08" n="8" type="poem" org="uniform" sample="complete" TEIform="div2" part="N">
<head>Canticum VIII.</head>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Iucundissime mi venuste amice,</l>
<l TEIform="l" part="N">Frater o utinam fores, papillas</l>
<l TEIform="l" part="N">Duxisses genitriculaeque nostrae:</l>
<l TEIform="l" part="N">Ne quis non bonus invidere possit.</l>
<l TEIform="l" part="N">Ut nacti foris applicando collum</l>
<l TEIform="l" part="N">Mellitum os, oculosque suaviarer.</l>
<l TEIform="l" part="N">Ten' dimittere dextra nostra vellet,</l>
<l TEIform="l" part="N">Deductum in genitriculae cubile?</l>
<l TEIform="l" part="N">Tu lingua socias levante curas,</l>
<l TEIform="l" part="N">Puellam, mea lux, tuam doceres:</l>
<l TEIform="l" part="N">Vinum, lux tua, sponso ego suave,</l>
<l TEIform="l" part="N">Reddens mutua, poculis minutis</l>
<l TEIform="l" part="N">Miscerem, et citrios darem liquores:</l>
<l TEIform="l" part="N">Haereret manus altera inque collo,</l>
<l TEIform="l" part="N">Complexam manus altera et foveret.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Dormitat mea sponsa, deliquescit</l>
<pb id="s289" n="s289" TEIform="pb"/>
<l TEIform="l" part="N">Cuius cor mihi amore: ne puellae</l>
<l TEIform="l" part="N">Obtestor dominae meae quietem</l>
<l TEIform="l" part="N">Ne turbate: sopor relinquat ipsam</l>
<l TEIform="l" part="N">Donec, corpore defluatque fesso.</l>
</lg>
<lg met="phal" org="uniform" sample="complete" TEIform="lg" part="N">
<head>Puellae.</head>
<l TEIform="l" part="N">Quae pulcherrima quae puellularum</l>
<l TEIform="l" part="N">Ista est, quae silvas feras relinquit,</l>
<l TEIform="l" part="N">Sponso innixa suo, suoque amori?</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">Inventam mea te mea excitavi</l>
<l TEIform="l" part="N">Soror, tegmine sub patente mali:</l>
<l TEIform="l" part="N">Quo te delicias meas in auras</l>
<l TEIform="l" part="N">Emisit tua, quo parens amicam</l>
<l TEIform="l" part="N">Te sponso peperit tuo venustam.</l>
<l TEIform="l" part="N">Me signum velut admoveto cordi.</l>
<l TEIform="l" part="N">Me signum velut admoveto dextrae:</l>
<l TEIform="l" part="N">Duro durior aestuosa mentis</l>
<l TEIform="l" part="N">Flamma, morte potentiorque, tristi</l>
<l TEIform="l" part="N">Orco amarior aemulatioque est:</l>
<l TEIform="l" part="N">Sinceri ardor amoris, ardor ignis</l>
<l TEIform="l" part="N">Divini, super unda fusa quem non,</l>
<l TEIform="l" part="N">Unda praecipitans ruente caelo,</l>
<l TEIform="l" part="N">Non exstinguere quem potest aquae vis</l>
<l TEIform="l" part="N">Immensi Oceani: minus nitentis</l>
<l TEIform="l" part="N">Argenti pretium est amore, fului</l>
<l TEIform="l" part="N">Est auri pretium minus, nec unquam</l>
<l TEIform="l" part="N">Dulcem divitiis emas amorem.</l>
<pb id="s290" n="s290" TEIform="pb"/>
<l TEIform="l" part="N">Parva est nostra sororcula et papillas</l>
<l TEIform="l" part="N">Non habet: faciemus o sorori</l>
<l TEIform="l" part="N">Quid'nam, quid? simul alloquemur illam.</l>
<l TEIform="l" part="N">Est si murus, eum super struemus</l>
<l TEIform="l" part="N">Arcem, turriculasque fabricatas</l>
<l TEIform="l" part="N">Argento radiante: sin patentis</l>
<l TEIform="l" part="N">Hostii foris est, olente cedro</l>
<l TEIform="l" part="N">Compingemus, eamque muniemus.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Sum murus Sulamitha, sunt papillae</l>
<l TEIform="l" part="N">Nostrae turriculae: vale duellum,</l>
<l TEIform="l" part="N">Valete arma: quieta pax adesto:</l>
<l TEIform="l" part="N">Laeta pax ades, alma faustitasque.</l>
<l TEIform="l" part="N">Qui pacem colit in Baalhamone</l>
<l TEIform="l" part="N">Vineam Solomo tenet, locavit</l>
<l TEIform="l" part="N">Quam cultoribus ut sibi quotannis</l>
<l TEIform="l" part="N">Fructus milia pensitent talenta:</l>
<l TEIform="l" part="N">Me coram mea vinea est, quotannis</l>
<l TEIform="l" part="N">Quae regi Solomo tibi talenta</l>
<l TEIform="l" part="N">Pendit milia: qui tuentur illam</l>
<l TEIform="l" part="N">Sed cultoribus impigris ducenta.</l>
</lg>
<lg met="phal" org="uniform" sample="complete" TEIform="lg" part="N">
<head>Solomon.</head>
<l TEIform="l" part="N">At tu quae colis hortulos beatos,</l>
<l TEIform="l" part="N">Tecta puniceo hinc et hinc rosarum</l>
<l TEIform="l" part="N">Nimbo, sub viridi sedes et umbra:</l>
<l TEIform="l" part="N">Stant mecum ante fores mei sodales:</l>
<l TEIform="l" part="N">Voce carmina tinnula sonantem</l>
<pb id="s291" n="s291" TEIform="pb"/>
<l TEIform="l" part="N">Audiam, vaga quae recantet Echo,</l>
<l TEIform="l" part="N">Ediscant violaeque, floscutique.</l>
</lg>
<lg met="phal" org="uniform" sample="complete" TEIform="lg" part="N">
<head>Sulamitha.</head>
<l TEIform="l" part="N">Quin o qui mihi carior medullis,</l>
<l TEIform="l" part="N">Aut carum mage si quid est medullis,</l>
<l TEIform="l" part="N">Te te odoriferos per hinc ocelle</l>
<l TEIform="l" part="N">Fer montes, imitatus hinnulosque</l>
<l TEIform="l" part="N">Veloci capreas ferasque cursu.</l>
</lg>
</div2>
<closer TEIform="closer">FINIS.</closer>
</div1></body></text>










</TEI.2>