<?xml version="1.0" encoding="UTF-8"?>
<!DOCTYPE TEI.2 SYSTEM "http://www.uni-mannheim.de/mateo/camenatools/DTD/teixlite.dtd"><TEI.2>
<teiHeader type="text">
<fileDesc TEIform="fileDesc">
<titleStmt TEIform="titleStmt">
<title TEIform="title">FLORIDORUM LIBRI OCTO.
</title>
<title type="sub" TEIform="title">Machine-readable text</title>
<author n="pont" TEIform="author">Pontanus, Iacobus</author>
<editor TEIform="editor" role="editor">Iacobus Pontanus</editor>
</titleStmt>
<editionStmt TEIform="editionStmt">
<edition TEIform="edition">XML version, markup prototype, December 1999</edition>
<respStmt TEIform="respStmt"><name TEIform="name">Susanne Mussmann</name><resp TEIform="resp">markup</resp></respStmt>
</editionStmt>
<publicationStmt TEIform="publicationStmt">
<publisher TEIform="publisher">Camena</publisher>
<address TEIform="address">
<addrLine TEIform="addrLine"><anchor n="http://www.uni-mannheim.de/mateo/camena/pont1" type="href" id="pont1" TEIform="anchor"/></addrLine>
</address>
</publicationStmt>
<notesStmt TEIform="notesStmt">
<note type="href" anchored="yes" TEIform="note" place="unspecified">http://www.uni-mannheim.de/mateo/camena/</note>
<note type="pathname" anchored="yes" TEIform="note" place="unspecified">pont1</note>
<note type="filename" anchored="yes" TEIform="note" place="unspecified">pontanusflorida.html</note>
<note type="titleimage" anchored="yes" TEIform="note" place="unspecified">s001.html</note>
<note type="srcfile" anchored="yes" TEIform="note" place="unspecified">pontanusflorida.xml</note>
<note type="imgpath" anchored="yes" TEIform="note" place="unspecified">pont1/jpg</note>
<note type="imgtype" anchored="yes" TEIform="note" place="unspecified">html</note>
</notesStmt>
<sourceDesc default="NO" TEIform="sourceDesc">
<bibl default="NO" TEIform="bibl">Ingolstadt: Adam Sartorius, 1602.</bibl>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<p TEIform="p">Regeln fuer die Texterfassung 03/2001</p>
</editorialDecl>
<refsDecl TEIform="refsDecl" doctype="TEI.2">
<p TEIform="p">not necessary</p>
</refsDecl>
</encodingDesc>
<revisionDesc TEIform="revisionDesc">
<change TEIform="change">
<date TEIform="date">29 January 2004</date>
<respStmt TEIform="respStmt">
<name TEIform="name">Susanne Mussmann</name>
<resp TEIform="resp">markup</resp>
</respStmt>
<item TEIform="item">TEI header; typed text - structural tagging complete - no semantic tagging - Morpheus spell check</item>
</change>
</revisionDesc>
</teiHeader>

<text><gap id="GR"/><gap id="sampling"/><front>
<!-- to define the ID, sm -->
<!-- to define the ID, sm -->
<pb id="s001" n=")(1a" TEIform="pb"/>
<titlePage TEIform="titlePage"><titlePart type="main" TEIform="titlePart">
JACOB PONTANI
DE SOCIETATE IESU
FLORIDORUM
LIBRI OCTO.
Editio quarta, diligenter emendata, et aliquot locis non paucis versibus aucta.
ACCESSIT ITEM HYMNORUM LIBER SINGULARIS IN
ordines Caelestium.
Cum gratia et privilegio Caesar. Maiest.
INGOLSTADII.
Ex Typographia ADAMI SARTORII
ANNO M. DCII.
</titlePart></titlePage>
<pb id="s002" n=")(1b" TEIform="pb"/>
<gap desc="index" resp="sampling" TEIform="gap"/>
<div type="opening" org="uniform" sample="complete" TEIform="div" part="N">
<pb id="s003" n=")(2a" TEIform="pb"/>
<head>
IACOBUS PONTANUS
PARTHENIANIS
SODALITATIBUS
apud GYMNASIA
SOCIETATIS IESU
S. P. D.
</head>
<p TEIform="p">
PRISCOS Poetas crepare divinum spiritum nescio quem, quo afflata, et nutrita eorum pectora admirabiles carminum fetus, tanquam deorum dona ac
munera ad hominum genus proferrent, non vos latet. Unde etiam sanctos sive sacros, caelestiumque clientes et alumnos haberi se, vocarique triumpharunt. At sacri vates, inquit Naso, et divum
cura vocamur. Et alius, nam divum seruat tutela poetas. Sed si quis cordatus eorum futilitates,
<pb id="s004" n=")(2b" TEIform="pb"/>
et mataeologias cum nostrarum, id est, Christianarum hypotheseon veritate, gravitate, divinitate contenderit, praedicationem istam in homunculos illos falso, in nostros
autem vates verissime, ac iustissime conferri vel iusiurandum magna voce iurare non detrectabit. Qui locus quoniam clarus, et apertus est satis, mittam eum declarare, et aperire pluribus. Ego
igitur cum nuper me, longo sane interuallo, ad studium appicassem musicum, ut Terentius loquitur, et quasi colligendi mei caussa in loca quaedam laetissima, fortunatorumque nemorum
vireta amoenissima secessissem, coepi fructum non mediocrem huius secesses mei: varios etiam inde flores, aspectu, odoratuque singulares mecum abstuli, quos in fasciculos aliquot
constrictos, et per hosce libellos disposita serie collocatos, ad religiosam, et castam animorum voluptatem tractandos vestris coetibus offero. Illius namque et opibus adiutus, et hortatibus
confirmatus, qui petenti a se, nihilque haesitanti
<pb id="s005" n=")(3a" TEIform="pb"/>
sapientiam tribuit, de rebus sacrosanctis, suaque natura et ingenio (ita mihi quae spero et opto eveniant) multo suavissimis opusculum hoc, quam felici successu equidem ignoro, certe nec
languenti studio, et inflammata voluntate contexui. Quod cur FLORIDORUM nomine inscriberem, videbam caussae multum. Quid enim? an non flosculus candidissimus puer IESUS? cuius infantia ut
tum nihil arbitror potuisse reperiri ad intuendum amabilius: sic hodie nihil excogitari posse existimo ad considerandum, contemplandumque dulcius. An non flos purpureus idem grandior, cum
ob scelera hominum suomet purpuratus incessit ac pependit sanguine? Sic igitur candidus est, ut sit etiam rubicundus. Nec vel minor, vel minus piis animis iucunda odorum ex eo suavitas
afflatur cum rubet, quam cum candet. De matre autem domini quid ego dicam? cuius flores sunt fructus honoris et honestatis. Nonne ipsa est lilium inter spinas? Nonne
<pb id="s006" n=")(3b" TEIform="pb"/>
plantatio rosae in Hiericho? Delectatur item mirifice floribus, et ipsa quoque
flos est fragrantissimus, <orig reg="caritate" TEIform="orig">charitate</orig> vulnerata anima, quae Dei sponsa dicitur, et exclamat:
Fulcite me floribus; rursumque, lectulus noster floridus est. Ad extremum,
quot florum milibus, et quam nitidis,
quam redolentibus paradisum illum caelestem putemus consitum? Lactantius
quidem ille, cui lactea fandi copia, caelum
hoc praeclarissimum atque pulcherrimum
Dei opus intermicantibus astrorum luminibus tanquam floribus adornatum
esse scribit. Ego beatos, praesertim ubi in
corpora reversi fuerint, seu, ut habet Apostolus, ubi hoc mortale immortalitatem induerit, et
fulgore membrorum
stellarum lucem superaverit, rectius caeli
flores posse nuncupari censuerim. Quid?
num hoc sine teste dico? Iustus germinabit sicut lilium (inquit scriptura sancta)
et florebit in aeternum ante Dominum.
Quare hoc Florilegium meum vobis,
Adolescentes, in exigui loco munusculi
<pb id="s007" n=")(4a" TEIform="pb"/>
impertior. Vobis, inquam qui virtutis
officia cum laboribus litterarum coniungitis. Vobis, qui Gymnasiorum nostrorum ornamenta
estis, eorumque, et
universae iuventutis Christianae flores, atque ita Christi bonus odor in omni loco.
Vobis demum, qui matris Opt. Max. cui
plures in hoc monumento partes dedimus, studiosissimi cultores auditis. Eius
fidei me inter comprecandum commen-
dare ne gravemini, magnopere vos, et
impense rogatos velim. 
</p>
<closer TEIform="closer">
Valete. Augustae XII. Kalend. Decemb.
Anno M. D. XCV.
</closer>
</div>
<div type="dedication" org="uniform" sample="complete" TEIform="div" part="N">
<pb id="s008" n=")(4b" TEIform="pb"/>
<head>
PRAEFATIO.
PIO, ET CANDIDO
LECTORI.
</head>
<p TEIform="p">
QUae me caussarum momenta potissimum ad isthaec poemata meditanda
sollicitarint, adeoque impulerint, faciam ut iuxta mecum scias. Hoc agam primum.
Deinde vero de singulis opusculi mei partibus
(quinae autem sunt, quod cernis) seorsim nonnulla te monebo: quibus efficiam, ut omnem
consilii mei rationem, scopumque ad liquidum
perspicias: quem quidem te pro pietate, rerumque
caelestium appetitione tua vehementer amplexurum in spe optima pono. Pariundum fuit aliquando,
quod iam pridem parturivi, et in negotio, omnium calculis honestissimo sanctissimoque
obsequendum mihimet ipsi. Trahit sua
quemque voluptas: varia sunt hominum iudicia, variae voluntates: hoc meum iudicium, haec
mea et voluntas, et voluptas. In his materiae
<pb id="s009" n=")(5a" TEIform="pb"/>
generibus elaborandum duxi: quae qui uno volumine
omnia, hoc ordine, tot paginis, ista carminum
dissimilitudine, eodem fine mecum
pertractaverit, adhuc <orig reg="exstitisse" TEIform="orig">extitisse</orig> opinor neminem.
Conterant igitur tempus, et ingenia
sua, quibus lubet, in rebus aut leviculis, aut
<corr sic="commentitiis" resp="transcriber" TEIform="corr">commenticiis</corr>, aut pudendis etiam: dum ista
nobis Christianarum, et flammantium quoque
plena affectionum, quas pro viribus exprimere
passim enisus sum, relinquant, Praeter
haec exemplo meo (<orig reg="quamquam" TEIform="orig">quanquam</orig> et alii multi
id ante me praestiterunt) hominibus nostris,
quis nam verus, Deo acceptissimus, ipsis
gloriosus poeseos Christianae usus demonstro:
delicatioris, puta, illius, et ad neruorum
quoque, vocumque modulos accommodatae,
quam vocamus lyricam. Dederit aliis
Musa fidibus,
-- -- divos, puerosque deorum,
Et pugilem victorem, et equum certamine primum,
Et iuvenum curas, et libera vina referre:
Nobis non licet esse tam profanis,
Qui Musas colimus sacratiores.
<pb id="s010" n=")(5b" TEIform="pb"/>
Tametsi poesis nostra potius miscella est,
nec in uno quodam certo, ac perpetuo genere
carminis versatur, unde nomen unum sortiatur.
Seruivimus rebus subiectis, quibus aliud
alio magis idoneum videbatur. Voluimus occurrere
satietati, quam parere similitudo, ut
delectationem varietas consuevit. Denique nos
haud sine duce aliquo, et exemplo fecisse quod
fecimus, nemo paullum modo humanior infitiabitur.
</p>
</div>
<div type="dedication" org="uniform" sample="complete" TEIform="div" part="N">
<head>
DE PUERO IESU.
</head>
<p TEIform="p">
ET infans hic verus homo prorsus, nostrique
similis in omnibus et singulis, praeter peccatum,
fuit: et mater eius vera mater. Quocirca
cum ille fecit et tulit, quae nos in illa aetatula
solemus: tum haec omnia materna officia
diligentissime, amantissimeque persoluit.
Quomodo autem persoluit, si ei nunquam
blandiebatur: si attingere, circumferre, papillam
dare, lavare, fasciare, cunabulis reponere,
amplexari, osculari non audebat? Si pro
materno eum iure tractare non poterat? an
forte nolebat, et quemadmodum mulierum
<pb id="s011" n=")(6a" TEIform="pb"/>
nobilium moribus receptum est, nutricis, ancillarumque
opera vicaria utebatur? Non est
hoc Virginis paupertati, humilitatique consentaneum,
non est. Quaero etiam, quomodo
gaudia matris habuerit cum virginitatis honore,
quod ipsi canit Ecclesia, si <orig reg="sollemnia" TEIform="orig">solemnia</orig> matrum non praestitit? Non tam igitur verisimilia
de puero, et eius genitrice excogitavi,
(quod Poetae satis est, ea videlicet dicere, quae
potuerunt fieri, id est, rei naturae consentanea,
quamuis facta non sint, nec futura sint,
qualia etiam multa saepe <orig reg="contionatores" TEIform="orig">concionatores</orig>, et
contemplatores sacri dicunt) quam vera descripsi.
Hinc et illud sequitur: si ridiculum
et ineptum est negotium, accusare pictorem,
(quem et ipsum naturae simulatorem, imitatoremue
possis nominare) quia puero Iesu
in manum aut aviculam, aut flosculum dederit,
aut ad pedes eius catellum dormientem,
Angelos cunis circumfusos, matrique ministrantes,
et similia pinxerit, non nisi pinguem
fore, et mucosum aliquem, qui picturas meas,
et quidem loquentes culpaverit. Quod si fictiones
nostrae copularent placidis immitia, et
<pb id="s012" n=")(6b" TEIform="pb"/>
geminarent serpentes avibus, tigribus agnos,
ut Horatii verbum est: nempe si ea coniungerem
atque commiscerem, quae propter naturae
discrepantiam neutiquam cohaerent, minimeque
consentiunt, tum demum iustam reprehensionem
non effugerem. Atque hoc ita dico,
ut id universe de omnibus hisce libellis meis
accipi postulem. Nec tamen non etiam divine
hunc Virginis partum tractamus, suamque ei
maiestatem conseruamus. Immo vero in hoc,
quemadmodum decuit, plurimi sumus. Concludam
in pauca. De puero IESU humana scribimus
et puerilia? Homo est, et homo puerulus
est, nostrae conditionis absolute particeps,
et tanquam unus ex nobis. Divina cantamus,
et omnino virilia? DEUS est, et vir est ille,
quem femina circumdedit.
</p>
</div>
<div type="dedication" org="uniform" sample="complete" TEIform="div" part="N">
<head>
DE LIBRIS DOLORUM.
</head>
<p TEIform="p">
Quia et dolenter omnia dicuntur, et is de
quo dicuntur, humani generis salvator,
foris atque intus dolet, ibi tormenta sua, hic
pecceata nostra, non male puto his libris hunc
praescriptum indicem. DOLORES, inquam,
<pb id="s013" n=")(7a" TEIform="pb"/>
apposite mihi videor appellasse. Ac priore quidem
libro cruciatus, et necem Domini, more
quodammodo pie meditantium persequor, Altero
eandem effusius lugeo ac deploro: IESUMque
exanimem, et instrumenta mortis eius
Christiane veneror. Atque istius modi quoque
meditationibus tanquam floribus recreatur,
et sese mirabiliter oblectat Dei amore percussa
mens: cui Passio ista salutifera, cogitatu est
<foreign lang="GR" TEIform="foreign">gluku/pikret</foreign> Amari sunt ei dolores, excruciat
eam poenarum acerbitas, quas subiit IESUS,
et caussae propter quas subiit: sed incredibili
modo dulcessit eidem <orig reg="caritas" TEIform="orig">charitas</orig> inaudita ex
qua, patientia, mansuetudo, obedientia, cum
qua subiit.
</p>
</div>
<div type="dedication" org="uniform" sample="complete" TEIform="div" part="N">
<head>
DE VIRGINE MATRE.
</head>
<p TEIform="p">
NIhil tam illustre et magnificum de matre
ista afferre possumus, quin id eius inexplicabilis
dignitas, et excellentia multum exsuperet.
Omnis autem nobilitatis eius, laudumque
una origo; unus fons, quem peperit, DEI filius,
ipse verus, aeternus, omni potens Deus: ob
quod eam ne Angeli quidem satis honorare, ac
<pb id="s014" n=")(7b" TEIform="pb"/>
praedicare queant. Hinc dominam, reginam,
praesidem, spem, custodem ac vindicem, et patronam
nostram, et <foreign lang="GR" TEIform="foreign">a)leksi/kakov</foreign> seu malorum
depultricem salutamus: quia nemo ea plus apud
filium <orig reg="auctoritate" TEIform="orig">autoritate</orig>, et voluntate potest. Praeterea
ipsam, aliosque divos, etiam cooperire, soluere,
abluere delicta nostra, certo quodam ac pio intellectu,
et secundum Deum, cum Ecclesia Catholica
dicimus, sine ulla impietatis nota: secus
quam haeretici, contemptores superum, de nobis
contumeliose mentiuntur. Verum tamen ista
mediatrix nostra et divum hominumque
imperatrix etiam olim virguncula, et prorsus
infantula, suorumque parentum, et sine dubio
Angelorum, oblectamentum atque delicium
fuit. Quare exorsi ab annis illius tenerrimis,
aliquot cum veneratione lusiunculas in eosdem
conscripsimus, et huic reginae orbis totius.
vitam propagare incipienti, modeste,
ut quidem oportuit, ac pie
blanditi sumus.
</p>
</div>
<div type="dedication" org="uniform" sample="complete" TEIform="div" part="N">
<pb id="s015" n=")(8a" TEIform="pb"/>
<head>
DE SPONSALIBUS.
</head>
<p TEIform="p">
CUm sponsa Christi alia sit Ecclesia, quae
generalis sponsa: alia anima (ut cum
piis scriptoribus loquar) devota, virtuosa, amorosa,
quae particularis: alia ipsamet eius mater,
quae singularis sponsa cognominatur, epithalamium
Salomonis, quod Cantica Canticorum
inscribitur, in omnes, potissimum vero
in primam quadrat. Nos his duobus libellis
mediam illam sponsam habuimus propositam:
et in priore nostro arbitratu delectas ex eodem
epithalamio sententias posuimus, quarum
nobis allegoriae sensusue arcani faciliores videbantur:
quos quidem non ipsi commenti sumus,
sed e sacris interpretibus pro mutuis sumpsimus.
Cum autem, teste Origene, sint velut
quoddam drama composita, <foreign lang="GR" TEIform="foreign"/> in iis diverbia personarum quatuor,
sponsi, sponsae, adolescentularum, sodalium sponsi,
quos Angelos convenit intelligere <foreign lang="GR" TEIform="foreign"/> ut
nomine adolescentularum animas religiosas,
sponsae comites, et discipulas, ipsas quoque sponsi
peramantes, (quanquam non adeo perfectae cumulataeque
virtutis, nondum quasi plenis annis nu-
<pb id="s016" n=")(8b" TEIform="pb"/>
biles, quam ipsam ob caussam <foreign lang="GR" TEIform="foreign"/> dicuntur)
ego quoque hanc distinctionem secutus,
nunc his, nunc illis sermonem dedi: vel potius
iam olim a Spiritu sancto datum aliquantum
dilatavi, simulque choros, quibus divinus ille,
et sacrosanctus amor celebraretur, interiiciendos
duxi. Bene autem et sacrae litterae, et
SS. Patres istam intimam familiaritatem,
dulcissimumque commercium DEI, et animae
sanctae, quod caro et sanguis experiri nequit,
nec cuius modis sit, potest intelligere, Sponsi
Sponsaeque vocabulis significarunt. Id pulchre
D. Bernardus, eximius ipsemet huius amicitiae
foederisque Mystagogus, animarumque Paranymphus
his verbis docuit, Homil. 7. super
Cant. Excellit in naturae donis affectio
haec amoris: praesertim cum ad suum recurrit
principium, quod est DEUS. Nec
sunt inventa aeque dulcia nomina, quibus
verbi animaeque dulces ad invicem
exprimerentur affectus, quemadmodum
Sponsus, et Sponsa: quippe quibus omnia
communia sunt, nil proprium, nil a
se divisum habentibus. Una utriusque
<pb id="s017" n="):(1a" TEIform="pb"/>
<orig reg="hereditas" TEIform="orig">haereditas</orig>, una domus, una mensa, unus
<orig reg="torus" TEIform="orig">thorus</orig>, una etiam caro. Paulo post. Si ergo
amare specialiter Sponsis principaliterque
convenit, non immerito sponsae nomine censetur anima quae amat. Iam quod
Canticorum lectoribus Patres praecipiunt, idem
ego mearum <foreign lang="GR" TEIform="foreign"/> meorumque
versiculorum lectoribus praecipiam: ut animos
vitiosis, et impuris affectibus vacantes
afferant: ne, quod ego dextra porrigo, illi sinistra
arripiant: ne, cum corporea legerint, in
corporeis, ac sub sensum cadentibus defixi haereant:
sed mentes attollant, et ad spiritualia,
quae per ista necessario significantur, transferant.
Quamdiu enim inclusi sumus in his compagibus
corporis, nil nisi per species rerum sensu
perceptarum intelligere, atque cogitare possumus.
Quare ipse quoque amor erga Deum
noster, cogitationesque Deum amantium, huiuscemodi
rerum simulacris minime vacant.
Annumerabo verba D. Gregorii ex praefat.
in Cant. Hoc nobis <orig reg="sollerter" TEIform="orig">solerter</orig> intuendum
est, ne cum verba exterioris amoris audimus,
ad exteriora sentienda moveamur,
<pb id="s018" n="):(1b" TEIform="pb"/>
et machina, quae ponitur ut levet,
ipsa magis opprimat, ne levemur. Debemus
ergo in verbis istis corporeis quicquid
interius est quaerere, et loquendo de
corpore, quasi extra corpus esse. Qui igitur
hunc librum legit, vel audit, nihil passibile,
aut sensuale habeat in corde, ut secundum
interiorem hominem nova creatura sit.
Non Sunt admodum dissimilia, quae
lego apud Origenem Homil. 2. Omnes animae
motiones universitatis conditor Deus
creavit ad bonum: sed pro usu nostro fit
saepe, ut res, quae bonae sunt per naturam,
dum male his abutimur, nos ad peccata
deducant. Unus de animae motibus amor
est, quo bene utimur ad amandum, si sapientiam
amemus, et veritatem. Quando
vero amor noster in peiora corruerit, amamus
carnem et sanguinem. Tu igitur,
ut spiritalis, audi spiritaliter amatoria
verba cantari, et disce motum animae tuae,
et naturalis amoris incendium ad meliora
transferre. Quo pacto autem duo homines
a Deo sint conditi, exterior et interior, ille
<pb id="s019" n="):(2a" TEIform="pb"/>
e limo terrae, hic ad imaginem ipsius: et quomodo
sanctae litterae vocabula membrorum,
partiumque illius ad huius quasi membra, partes,
affectus, vires, efficientiam transferre
soleant, idem copiose in prologo demonstrat.
Quare quid sibi in hoc sancto carmine nuptiali
collum, oculi, genae, ubera, labia, venter, et
cetera velint, cognoscendum est. Et hactenus
de libro primo. In secundo certa capita rerum
delegi, quae omnia ad Sponsam quoque appositissime
pertinent, et illius exercitationes
quaedam, atque curricula sunt, per quae placere
conatur ei, cui se probavit.
</p>
</div>
<div type="dedication" org="uniform" sample="complete" TEIform="div" part="N">
<head>
DE NUPTIIS AGNI.
</head>
<p TEIform="p">
quia secretissima, purissimaque animae
cum Deo coniunctio futuri illius connubii
in caelis olim peragendi prooemium quoddam,
et initiamentum videtur, malui partem illam
Sponsalium nomine, hanc autem postremam,
id est, octavum librum cum B. Ioanne in
Apocalypsi DE NUPTIIS AGNI appellare.
Christus etiam ipse apud Matthaeum
nuptias vocat. Hae nuptiae, quia nec
<pb id="s020" n="):(2b" TEIform="pb"/>
oculus vidit, nec auris audivit, nec in cor
hominis ascendit, quales, quantisque refertae
gaudiis futurae sint, hoc est, quae diligentibus se
Deus praeparaverit, si cui videbor succinctior,
magisque in malis quae aberunt, quam in bonis
quae aderunt, orationem consumere, ne miretur.
Et tamen quam felicem ac beatam vitam
exspectemus, hoc ipso quadantenus coniectamus,
quia tot malis penitus penitusque libera
sit: cum ista quam degimus, idcirco tam infelix,
et aerumnosa censeatur, quia tot malis abundat.
Tu, lector, occasione a me dictorum
meliora meditabere. Ego te saltem excitabo
paululum, uti spero, ad istas nuptias ut te
compares, et oleum ad pascendum
lampadis tuae igniculum
tibi provideas.
</p>
</div>
<div type="dedication" org="uniform" sample="complete" TEIform="div" part="N">
<gap desc="index" resp="sampling" TEIform="gap"/>
<pb id="s031" n="*1a" TEIform="pb"/>
<head>
AD CAELITES
<foreign lang="GR" TEIform="foreign"/>
</head>
<lg met="hexa" org="uniform" sample="complete" TEIform="lg" part="N">
<l TEIform="l" part="N">PER loca fert animus vestigia ponere, nondum</l>
<l TEIform="l" part="N">Cuiusquam calcata solo, ac de fontibus undas</l>
<l TEIform="l" part="N">Libare integris, mihi festum et plectere sertum,</l>
<l TEIform="l" part="N">Unde aliis necdum cinxerunt tempora flores.</l>
<l TEIform="l" part="N">Nam Venerem, et Veneris puerum, damnosaque furta</l>
<l TEIform="l" part="N">Despiciens, veterum nugas et carmina vatum,</l>
<l TEIform="l" part="N">Longe alios longe cantando molior ignes,</l>
<l TEIform="l" part="N">Atque alium puerum, atque aliam describere matrem.</l>
<l TEIform="l" part="N">Felices divi, quorum, dum vita manebat,</l>
<l TEIform="l" part="N">Pectora ter sanctos hauserunt sancta calores,</l>
<l TEIform="l" part="N">Vanaque curarum, et stolidi contagia mundi</l>
<l TEIform="l" part="N">Dum fugiunt, Superum facere optatissima Regi</l>
<pb id="s032" n="*1b" TEIform="pb"/>
<l TEIform="l" part="N">Sunt connixa: agedum, precor, aspirate canenti:</l>
<l TEIform="l" part="N">Sique merebuntur (propriam quia metior umbram)</l>
<l TEIform="l" part="N">Christiadis nostros commendatote libellos.</l>
<l TEIform="l" part="N">Ut maneant facitote in saecula multa perennes.</l>
<l TEIform="l" part="N">Me legat, et relegat cui sunt caelestia cordi:</l>
<l TEIform="l" part="N">Qui vel amaritiem vetitorum expertus amorum est,</l>
<l TEIform="l" part="N">Vel qui siderei partem gustavit amoris.</l>
</lg>
</div>
</front><body><div1><p/></div1></body></text>












</TEI.2>