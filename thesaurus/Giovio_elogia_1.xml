<?xml version="1.0" encoding="ISO-8859-1"?>
<!DOCTYPE TEI.2 SYSTEM 'http://www.uni-mannheim.de/mateo/camenatools/DTD/teixlite.dtd'>

<TEI.2>

    <teiHeader type="text">
        <fileDesc>
            
<titleStmt>

                <title>Elogia virorum bellica virtute illustrium : Septem libris iam olim ab Authore
                    comprehensa, Et nunc ex eiusdem Musaeo ad vivum expressis Imaginibus
                    exornata.</title>
                <title type="short">Giovio, Paolo: Elogia virorum bellica virtute illustrium. -
                    Basel, 1596.</title>
                <title type="sub">Machine-readable text</title>
                <author n="Giovio">Giovio, Paolo</author>
                <editor>Giovio, Paolo</editor>
            </titleStmt>
            
<editionStmt>

                <edition>XML version, markup prototype, December 1999</edition>
                <respStmt>
                    <name>Ruediger Niehl</name>
                    <resp>markup</resp>
                </respStmt>
            </editionStmt>
            
<publicationStmt>

                <publisher>Camena</publisher>
            </publicationStmt>
            
<notesStmt>

                <note type="href">http://www.uni-mannheim.de/mateo/camenaref/giovio/</note>
                <note type="pathname">giovio1</note>
                <note type="filename">Giovio_elogia_1.html</note>
                <note type="titleimage">as001.html</note>
                <note type="srcfile">Giovio_elogia_1.xml</note>
                <note type="imgpath">giovio1/jpg</note>
                <note type="imgtype">html</note>
            </notesStmt>
            
<sourceDesc>

                <bibl>Basel: Petrus Perna, 1596.</bibl>
            </sourceDesc>
        </fileDesc>
        
<encodingDesc>

            <editorialDecl>
                <p>Regeln fuer die Texterfassung 03/2001</p>
            </editorialDecl>
            <refsDecl>
                <p>not necessary</p>
            </refsDecl>
        </encodingDesc>
        
<revisionDesc>

            <change>
                <date>01/2011</date>
                <respStmt>
                    <name>Reinhard Gruhl</name>
                    <resp>markup</resp>
                </respStmt>
                <item>text typed - structural tagging completed - no semantic tagging - no spell
                    check - no orthographical standardization </item>
            </change>
        </revisionDesc>
    </teiHeader>
    <text>
        <front>
            <pb id="as001"/>
            <titlePage>
                <titlePart> PAVLI IOVII <lb/> NOVOCOMENSIS <lb/> EPISCOPI NVCERINI <lb/> Elogia
                    <lb/> Virorum literis illustrium <lb/> illustrium, <lb/> quotquot vel nostra vel
                    avorum <lb/> memoria <lb/> vixêre. <lb/> Ex eiusdem MVSAEO (cuius descriptionem
                    <lb/> vnà exhibemus) ad viuum <lb/> expressis imaginibus <lb/> exornata. <lb/>
                    PETRI <lb/> PERNAE TYPOGRAPHI <lb/> BASIL. <lb/> OPERA AC STVDIO <lb/> CIC
                    LXXVII. </titlePart>
            </titlePage>
            <pb id="as002"/>
            <div type="poem">
                <head>IN EFFIGIEM PAVLI IOVII.</head>
                <lg>
                    <l>
                        <hi rend="italic">Cuius ope aeternum vultusque animusque virorum</hi>
                    </l>
                    <l>
                        <hi rend="italic">Doctorum suberest, talis erat IOVIVS.</hi>
                    </l>
                </lg>
                <p>B. V. B.</p>
            </div>
            <div type="poem">
                <gap desc="illustration (portrait of Givio)" resp="sampling"/>
                <head>In Icones et Elogia Doctorum virorum.</head>
                <lg>
                    <l>
                        <hi rend="italic">HVmanis oculis cerni Virtutis imago</hi>
                    </l>
                    <l>
                        <hi rend="italic">Si posset, miro illa sui inflammaret amore</hi>
                    </l>
                    <l>
                        <hi rend="italic">Pectora: nunc, homines animis quorum illa resedit</hi>
                    </l>
                    <l>
                        <hi rend="italic">Mirandos orbi vt caelestia numina reddit.</hi>
                    </l>
                    <l>
                        <hi rend="italic">Saepe sed illorum vultus spacia ampla locorum</hi>
                    </l>
                    <l>
                        <hi rend="italic">Eripiunt oculis, aut mors fluxo eximit aeuo.</hi>
                    </l>
                    <l>
                        <hi rend="italic">At virtutis amans simul et virtutis amantum</hi>
                    </l>
                    <l>
                        <hi rend="italic">Huius in his viuam effigiem, ipsorumque tueri</hi>
                    </l>
                    <l><hi rend="italic">Dat</hi> IOVIVS <hi rend="italic">tabulis expressa
                        fidelibus ora</hi></l>
                    <l>
                        <hi rend="italic">Et coram et quocunque loco, haud obnoxia morti:</hi>
                    </l>
                    <l>
                        <hi rend="italic">Quid maius praestari humana poßit ab arte?</hi>
                    </l>
                    <l><hi rend="italic">Quis</hi> IOVIVM <hi rend="italic">certare Ioui non dixerit
                        ipsi?</hi></l>
                </lg>
                <p>Bonaventura VVlcanii Brvgensis.</p>
            </div>
            <pb id="as003"/>
            <div type="dedication">
                <head>ILLVSTRISSIMO PRINCIPI IVLIO, BRVNSVICENSIVM ET LVNEBVRGENsium <hi
                    rend="italic">Duci, Domino suo Clementissimo.</hi></head>
                <p>AD Deorum immortalium aras, vel exorandi vel deprecandi ergo accessuri, qui
                    munera non habent, mentem saltem deuotam afferunt: qui habent, non nisi cum
                    mente pura eadem offerre possunt. Ego igitur, qui omnes in vniuersum principes
                    ob hoc ipsum, quod dij sunt, et filij excelsi omnes, summi illius rerum
                    moderatoris vicarij et administri, veneror et suspicio, tum vero eos cum primis,
                    in quibus praeter communes illas, et vulgares, heroicae quaedam virtutes
                    elucescunt. Quorum cum nullum vnquam ferax admodum fuerit seculum, tum vero
                    hocce nostro senescentis pene mundi tempore quanto pauciores, qui cum priscis
                    illis virture et eruditione conferri queant, reperiuntur principes, tanto
                    ampliore gloria ij, qui vt sese ad Dei immortalis ideam, quantum quidem
                    mortalibus datur, componerent, serio studuêre. De Illustriss. C. T. erga
                    Ecclesiam et Rempub. studio et amore, cum aeterna nominis tui fama historiarum
                    monumenta olim testabuntur. Eiusdem vero erga literatorum ordinem beneuolentiam
                    cum pari magnificentia coniunctam nobilis illa tua, tuis nuper auspicijs, animo
                    sumptuque vere regio institura, confirmataque Academia, satis superque testatur.
                    Ergo quum ditionem, quam C. T. possidet amplissimam, viuis doctissimorum virorum
                    statuis plusquam daedaleis animatam sciam: eidem quoque has Iouiani Musaei in
                    omni genere literarum clariss. virorum mutas quidem imagines, sed ad ipsum
                    prototypon summa fide expressas, ex suburbano illo Nouocomense, non minoribus
                    quam in illud traductae fuêre sumptibus denuo productas, omnibus omnium vel
                    publicis vel priuatis Bibliothecis communicandas, neutiquam displicituras
                    confido. Etsi enim Epictetus Stoicorum princeps nullam sui corporis imaginem
                    extare voluit, quod indignum facinus esse duceret, ocrporis formae, cum animi
                    sepulchrum esset, posteros inhaerere, quin potius ad animi immortalis
                    excellentiam recolendam animos traducendos putaret: fuerit tamen illi vel ad
                    inanis gloriolae fucum eluendum suus hac in re sensus: sit nobis econtra magni
                    illius Alexandri Macedonis exemplo, etiam noster: vt quorum ingenij monumentis
                    Respub. literaria cum nominis aeternitare <pb id="as004"/> grato fruitur animo,
                    eorundem quoque imaginibus oculi ipsi delectentur: praesertim cum non verba modo
                    et voces, sed etiam solum aspectum virorum magnorum, ad virtutem plurimum habere
                    momenti, quotitiana doceant exempla. De operis instituto nihil hîc dici potest,
                    quod non ex ipsius met Iourij Praefatione rectius intelligatur. De meo vero
                    studio hoc vunum profiteor, qui maioribus prope, quam res mea familiaris
                    pateretur, impensis a nobiliss. pictore Iouianas imagines exprimendas curaui: si
                    illustriss. C. T. conatum huncce meum probari intellexero, cum neque exemplum,
                    neque satis magna iam, et quidem luculenta desit materia, me Elogijs simul et
                    Imaginibus, multo instructiorem deinceps editionem daturum. Hasce igitur deuotae
                    obseruantiae, tantae et tam illustri virtuti debitas, neque, vt opinor, ingratas
                    primitias, a C. T. serena et benigna fronte excipi, meque inter clientes tuos
                    vel extremos suscipi, vnice cupio atque opto. Deus summus Imperator Illustriss.
                    D. T. et vitam et incolumitatem in multos proroget annos. Basileae, Idibus
                    Martij, anno Christiano</p>
                <p>M. D. LXXVII.</p>
                <p><hi rend="italic">Illustriss.</hi> C. T.</p>
                <p>
                    <hi rend="italic">deditiss.</hi>
                </p>
                <p>
                    <hi rend="italic">Petrus Perna Typographus.</hi>
                </p>
            </div>
            <pb id="as005"/>
            <div type="poem">
                <head>CLARISSIMI GENEROSIQVE IVVENIS, DOM. ROBERTIA BERNEMICORVT, BAROnis in
                    Liesveld, Domini Otlandiae, piis manibus pacem, ac quietem Ioannes
                    Latomus.</head>
                <lg>
                    <l>AN mihi praecipites etiam, Mors inuida, quae tu</l>
                    <l>Vulnera fecisti, vulnera vt esse negem?</l>
                    <l>Nec mihi concedes, vt iusto verba dolori</l>
                    <l>Impendam? et iustus qua ratione, loquar?</l>
                    <l>An quem tu perimis, vel aperto crimine, nostris</l>
                    <l>Sensibus ereptum, carminibusque voles?</l>
                    <l>Ah, Mors, non possum, nec erit tua tanta Tyrannis,</l>
                    <l>Vt paria in viuos regna tenere velis.</l>
                    <l>An ne etiam gaudes (vt salse es liuida) fastum</l>
                    <l>Oranari lachrymis, carminibusque tuum?</l>
                    <l>Et tua tum demum iactas illustria facta,</l>
                    <l>Insigni e luctu quum grautora vides?</l>
                    <l>Vtcunque est: seu te doleat, seu dura, iuuabit</l>
                    <l>Me sane in lachrymis, et gemitu esse iuuat:</l>
                    <l>Et iuuat in miseros deducere carmina questus,</l>
                    <l>Carmina cupresso conspicienda nigra:</l>
                    <l>Et tecum miscere elegos, miscere querelas,</l>
                    <l>Et casum generi, Schete, dolere tui.</l>
                    <l>Et iuuat hoc etiam, defuncti manibus illam</l>
                    <l>Quam possum vitae ferre decenter opem.</l>
                    <l>Ah, non tam validis, vt quondam Epidaurius, herbis</l>
                    <l>Non quibus est medicis Phasias vsa focis:</l>
                    <l>Sed cantu et numeris. vtinam vel qualibus Orpheus</l>
                    <l>Plutonem fregit, perdomuitque canem.</l>
                    <l>Nostra, nec addubito, Geticam illam causa grauaret</l>
                    <l>Dignitor et lachrymis, et pietate foret.</l>
                    <l>Illi rapta licet fuerit crescentibus vxor</l>
                    <l>Annis: tu solo pectore adultus eras,</l>
                    <l>Voxr primus amor fuit, at non vltimus illi:</l>
                    <l>Hoc nisi, non alio tu potes igne frui.</l>
                    <l>Prolibus at petijt forsan spatia apta creandis:</l>
                    <l>Sed fuit in sterileis pronior ille mareis.</l>
                    <l>Quo minus ast iterum bis denis mensibus extes,</l>
                    <l>Si quid obest, oberunt haec tua Fata, pater.</l>
                    <l>Ne dicam, lachrymas quodiam deterserat illa,</l>
                    <l>Casum iterum Fati segnis obire noui:</l>
                    <l>Quid tua non luget? quid non dolet Agnia fletu</l>
                    <l>Exoraturos impediente sonos?</l>
                    <l>Cum qua instauramus socij, quibus ille carebat:</l>
                    <l>Cum lachrymis blandas, turba prolixa, preces</l>
                    <l>Haec ego Bistonia canerem si voce, mouerem</l>
                    <l>Persephonem, durum Persephonesque virum.</l>
                    <l>Non grauis ille foret Stygias inflectere leges,</l>
                    <l>Et sinere ad reditum stagna patêretuum.</l>
                    <l>Tu neque respiceres: neque quod Ioue nata timeres,</l>
                    <l>Ne quid Auernalis sumpseris ante cibi.</l>
                    <l>Ipse opere insueto gauderet nauta: nec e quo</l>
                    <l>Littore consueuit cymba referre onus.</l>
                    <l>Hoc demum officij nostrum exaequaret amorem,</l>
                    <l>Et pietas animo par feret ista meo.</l>
                    <l>Quod cano sed minus est: non est potis ista mouere</l>
                    <l>Vena Medusaeis horrida monstra comis.</l>
                    <l>Infra animum longe subsidit carmen: adima</l>
                    <l>Fertur vt insuetus, dum petit alta, faber.</l>
                    <l>At quae cymba minus firma est procurrere in altum,</l>
                    <l>Littora, nil probibet, per vada tuta legat.</l>
                    <l>Sed neque tuta lego: nam me meus ardor in aequor,</l>
                    <l>Altus, ingenij pro ratione, rapit.</l>
                    <l>Scilicet excoluui doctos in imagine vultus,</l>
                    <l>Quos in Musaeo condidit ille suo,</l>
                    <l>Ille, inquam Iouius, cui scriptus piscis, et herbae,</l>
                    <l>Et tenor historiae nomina longa dedit.</l>
                    <l>Quemque per ingenuae laudis genus omne vagantem, et</l>
                    <l>Carpentem titulis optima quaeque suis:</l>
                    <l>Impulit huc studium pietatis, vt ora virorum,</l>
                    <l>Ingenij proprijs qui enituêre bonis,</l>
                    <l>Seu nostra miseri, seu sunt meliore beati</l>
                    <l>Sorte, sua in villa videnda daret.</l>
                    <l>Quam mire extruxit victuro in nomine Comum,</l>
                    <l>Qua patriam Lari verberat vnda lacus.</l>
                    <l>Picta videnda dedit: sed multo illustrius, addit</l>
                    <l>Ex merito laudes quando cuique suas.</l>
                    <l>Huic ego conatus nostris subscribere Musis,</l>
                    <l>Carmina quae lusi dedo dicoque tibi.</l>
                    <l>Quae precor vt viuant, ne tu moriaris in illis.</l>
                    <l>Et subeas vitae damna iterata tuae.</l>
                    <l>Sed bene quod mors est, non hîc, velut ante timenda:</l>
                    <l>At tineae et blattae, tempus et illud edax.</l>
                    <l>Et sane haec timui: tamen et protrudimur vltra.</l>
                    <l>Tardenteisque meos spes rapit acris equos:</l>
                    <l>Tum quod nostra aliquot forsan quoque pondus habebunt.</l>
                    <l>Quae nullo laudes sunt mihi felle litae,</l>
                    <l>Tum mea quod pietas in te praelustrior esset,</l>
                    <l>Firmior ad longos si queat esse dies.</l>
                    <l>Spes est, quum fidae mea vitis inhaereat vlumo,</l>
                    <l>Pondere quae proprio pressa iaceret humi.</l>
                    <l>Donec erunt Musae, donec qui diligat illas,</l>
                    <l>Et iam non totus barbarus orbis erit,</l>
                    <l>Musaeum Iouij, Iouius dicetur et ipse,</l>
                    <l>Illaque pictorem docta caterua virûm.</l>
                    <pb id="as006"/>
                    <l>Et puto iam famam transisse Themistidos oram,</l>
                    <l>Inque Perurbanis consenuisse locis.</l>
                    <l>Quis scit, si nostra haec illo vsque Roberte sequa`tur?</l>
                    <l>Mancipia a Dominis non decet esse suis.</l>
                    <l>Quos inter medicos non ibis vt anser olores,</l>
                    <l>Vt pudor Aonij, parsque pudenda chori.</l>
                    <l>Sed tua te virtus, doctaeque scientia mentis</l>
                    <l>Asseret, illustri constituetque loco.</l>
                    <l>Quem licet octaua iuuenem trieteride raptum</l>
                    <l>Vsum bis linguis nouit Apolo tirbus.</l>
                    <l>Nouit et ingenij quam multa recondita in ipso</l>
                    <l>Tempore prompturus, si licuisset, erat,</l>
                    <l>Iudicium accedit soceri post omnia Scheti,</l>
                    <l>Et quasi de rapto nunc quoque patre dolor.</l>
                    <l>Nomine doctrinae de mille sodalibus vunum</l>
                    <l>Legerat ex eius stirpe futurus auus:</l>
                    <l>Nomine doctrinae curarum dulce leuamen.</l>
                    <l>Ingemit, estque sui (credite) parte minor,</l>
                    <l>Proin si quid mereor, si factum Paule probabis</l>
                    <l>Sit fas hunc libro praeposuisse tuo.</l>
                    <l>Quod quis vt inuideat: satis est haec gloria nobis,</l>
                    <l>Materies morbi crescat vt vsque sui.</l>
                    <l>Tu mea apud doctas quum carmina legeris vmbras,</l>
                    <l>Grata celebratis sintque, Roberte, viris,</l>
                    <l>Haec per me Latomus vobis encomia scripsit,</l>
                    <l>Dic, et amicitiae pignus id esse meae.</l>
                    <l>Sic tibi det requiem, qui versat sortibus vrnam</l>
                    <l>Aeacus, et longum, care Roberte, Vale.</l>
                </lg>
                <p>1556. <hi rend="italic">Idib. Decemb.</hi></p>
            </div>
            <div type="poem">
                <head>AD PAVLVM IOVIVM IVNIOREM IOANNES LATOMVS.</head>
                <lg>
                    <l>PAule, si adhuc superas, Iouiani nominis haeres,</l>
                    <l>Ad te haec missurus qualiacunque fui.</l>
                    <l>Sed quia longa via est, insessaque forsan ab hoste:</l>
                    <l>Ah, nimium, dixi, longus hic error erit.</l>
                    <l>Non dare patronum, qui vindicet ista, verebar:</l>
                    <l>Qui tamen e viuis hoc agat, vnus, eris.</l>
                    <l>Nam tu, cui volui, pars es mihi magna, placere,</l>
                    <l>Musaei dominum quum reor esse sacri,</l>
                    <l>Cuius in extrema precor haec quoque parte locari,</l>
                    <l>Si tamen hoc gratum est: immo erit: es Iouius.</l>
                </lg>
            </div>
            <div type="poem">
                <head>HONORATI FASITELLI.</head>
                <lg>
                    <l>NAE debent Iouio viri eleganteis</l>
                    <l>Bonis artibus omnibus politi:</l>
                    <l>Nae debent Iouio elegantiarum</l>
                    <l>Parenti, artibus omnibus polito,</l>
                    <l>Quantum vix animus capessat vllus:</l>
                    <l>Nec viui modo, qui vident, amantque</l>
                    <l>Vrbant senis et salem, et lepôres:</l>
                    <l>Sed quos lumine adempto auarus Orcus,</l>
                    <l>Quis scit, quo cohibet loco misellos?</l>
                    <l>Nam facit Iouius suis tabellis</l>
                    <l>Excultis lepido suo labore</l>
                    <l>Leti funera non timere viuos,</l>
                    <l>Vitam viuere mortuos perennem.</l>
                </lg>
            </div>
        </front>
        <body>
            <div1 id="GiEB.01" n="1" type="book">
                <pb id="s001" n="1"/>
                <div2 id="GiEB.01.01" n="1" type="section">
                    <head>PAVIL IOVII NOVOCOMENSIS EPISCOPI NVCERINI IMAGINES CLARORVM AC <hi
                        rend="italic">DOCTOrum virorum ad Octauium Farnesium Vrbis
                        praefectum..</hi></head>
                    <p>PERILLVSTRI quidem exemplo, et vere more maiorum facis Octaui Farnesi
                        Princeps iuuentutis, qui socero Caesari singularis diligentiae, inuictaeque
                        virtutis imperatori armatus comes, vel in tanto castrorum fremitu, incerta
                        dubij ocij momenta Musis impertis: hac enim imitationem pernobili, non modo
                        C Caesaris, qui vnus summi iudicij summaeque virtutis fastigium tenuit, sed
                        Antonij, Bruti, Catonis, Octauij memoria recolitur. Quando hi, quod legimus,
                        tui sanguinis, vereque Romani Heroes, vel paludati et canente classico
                        nunquam literarum studia remiserint. Quo fit, vt hanc excelsi generosique
                        ingenij indolem, quam non adulanter admirari licet, tibi magnopere
                        gratulemur: quum e Belgis iucundiore quadam epistola, quae non in castris
                        cum peracri Gallo hoste collatis, sed in praepingui ocio perscripta videri
                        possit, vltimam historiarum mearum partem efflagites: repetasque item
                        vehementer tanquam promissam, et gerendo bello Gallico valde opportunam,
                        Argentoni viri grauissimi historiam, quam mihi nuper expetenti Nicolaus
                        Rentius, vetus ac humanissimus amicus meus e Gallica lingua in Italicam
                        casta fide traduxit. Ante omnia vero, tanquam eruditae iucunditatis munus
                        desideras clarorum virorum imagines, quae in Musaeo nostro ad Larium
                        spectantur, et eas quidem per Elogia, quod nis longo, difficilique labore
                        paruis in tabellis assimilanter expingi nequeant, scilicet, vt tantorum
                        ingeniorum dotes admirabili varietate stylo descriptae elegantiores
                        oblectamenti nomine ad animi iudicium transmittantur. multo enim grauius
                        pulchriusque videtur, ingentium animorum virtutes proprijs annotatas Elogijs
                        ad admirationem intueri, quam ductas ex vero diligenter effigies, inani
                        quanquam, iucunda oculis voluptate spectauisse. Verum et obiter quoque
                        requiris, quod nequaquam, saluo pudore, et integra fide praestari posse
                        videtur, vt Musaeum incunde graphiceque describam, postquam id tibi secus,
                        ac maxime cupiebas, properante Caesare, adire, spectareque non licuit.
                        Parebo itaque lubenter honesta petenti, sed egregia fide debitum professo,
                        aliquid mihi benigne condonandum existimo, scilicet, vt per partes huius
                        aeris alieni graue onus commodissime dissoluatur. Tu vero singulari
                        humanitate iuuenis, facile hoc dederis iam plane seni aegroque pedibus, ac
                        his praesertim intempestiuis caloribus circumuento, quos nobis longe maximos
                        ab aestuoso Buxeto, dum Caesar belli quam pacis auidior, ad algidas
                        Germaniae Alpes properaret, in multo et puluerulento itinere subeundos
                        reliquistis. Mitto igitur ante omnia libellum, dulci breuitate periucundum,
                        quo Elogia tabulis pictis supposita continentur. E singulis enim imaginibus,
                        singulae exemptiles tabellae dependent in membrana, vitae atque operum
                        summam praeferentes. Argentonus autem, qui Veneto praelo excuditur, totius
                        Italiae ciuitate donatus ad te; acideo libenter, quod ad Belgas suos redit,
                        post paucos dies peruenier. Quod vero ad historias meas pertinet, eas
                        nequaquam tuto tabellarijs committi posse putauerim, ne interceptae
                        quorundam animos offendant. Nunquam enim vel aequissimus rerum gestarum
                        scriptor victis pariter atque victoribus satisfecit, quo minus vtrinque
                        gratiam suam extenuet, vel odium quaerat, quod eum facile sit factiosa,
                        superbaque iudicia subire, qui inter viuos lobero ore locutus, tanquam
                        posteris gratum facturus, non procul ab inuidia Fortunae ludos
                        perscribit.</p>
                    <p>VALE.</p>
                </div2>
                <pb id="s002" n="2"/>
                <div2 id="GiEB.01.02" n="2" type="section">
                    <head>MVSAEI IOVINIANI DESCRIPTIO.</head>
                    <p>
                        <hi rend="italic">PVBLICATIS ac in Musaeo tanquam augusto Virtutis templo
                            dedicatis clarorum virorum tabulis, illae ipsae veluti spirantes
                            imagines aequissimo iure deposcunt, vt Musaeum quoque sua sacrata sedes
                            eodem conditoris stylo describatur: sed id vetat ingenuus pudor, qui
                            tamen eruditis subrusticus videtur. Quis enim vanitate ingenij non
                            praeclare stultus et ineptus est, qui quum sua miretur, ea demum pluris
                            aestimet quam aliena? At is hercle multo stolidior euaserit, qui seuere
                            parceque narrando, consilij atque operis sui dignitatem eleuet, vt
                            modestiae laudem ferat: ille porro insanus poterit videri, qui dum sibi
                            tenerius blandiendum existimat, certos veritatis sines ambitiosis
                            excessibus perturbet. Sed ego, si Musis hospitibus placet, aurea
                            mediocritatis modum tenebo, vt has suburbani, literatique ocij delitias
                            ita exprimam, vt inuidiam eorum iudicio, qui haec viderint, facile
                            deuitem, indeque mihi securior ac vberior voluptas obueniat: quando et
                            haec omnia Donius Etruscus vates miscellaneo opere edito, ac ob id
                            incolumi pudore meo disertissime decantarit. Neque enim cum nihil maius,
                            et supra fortunam meam luculentius exprimi velim, vel adulantibus adeo
                            verecunde subirascor, vt dispudeat laeta fronte confiteri, id esse
                            Musaeum, quod elegantes, clarique hospites saepius inuisunt, perpetuo
                            ciues frequentant, ipseque ante alios Alfonsus Daualus vtranque lauream
                            meritus, et praeclarus inchoati absolutique operis adiutor, omnibus
                            aestiuis secessibus anteponit. Villa est in conspectu vrbis peninsulae
                            modo in subiectum circumfusi Larij pelagus exporrecta: nam ad
                            septentrionem quadrata fronte, directisque lateribus in altum excurrit,
                            arenoso puroque in littore, ob idque maxime salubri, in ipsis Plinianae
                            villae vestigijs excitata. hoc enim praeclaro religiosa vetustatis
                            testimonio plurimum augetur aedificij decus, ac plena gloriae, ac
                            admirationis authoritas paratur. Iuuit hercle longo obrutam situ, et
                            penitus iacentem in patria clarissimi ciuis memoriam, non ignobili
                            studio, et digna pietate suscitasse. Manet adhuc stabili naturae munere
                            laetissima loci facies, ac aeterna praecellentis structurae fundamenta
                            extant: quanquam absolutis operibus, et tempus edax, et Larius ipse, vel
                            subitis incrementis admirabilis, potius quam saeuus, dum perpetuo
                            allidit, et fluctibus pulsat, vehementer inuiderint. Visuntur in
                            profundo vado, quum lacus molli et vitreo aequore stratus, et liquidus
                            conquiescit, quadrata marmora, ingentes columnarum trunci, deuorataeque
                            pyramides, quibus ante portum lunatae molis fauces ornabantur. Ab
                            Ortente enim totius aedisicij obiectu, et producta in cubitum lapidea
                            mole aduersus Aquilones tranquillus portus efficitur, duplici quidem, et
                            decenti podio coronatus: alterum e cauaedij porta effusos spectantesque
                            marmoreis sedibus excipit, quum applicantes ab vrbe amicorum nauiculae
                            salutantur: alterum ob longam areae marginem, quae portui imminet,
                            pectore tenus exornat. In hoc siquidem lata area desinit, binis inclusa
                            vtridarijs, murisque pinnatis, quae hippodromi speciem praebet. Ad
                            dextram medio lacu insula exurgit, firmissimo pariete circumsepta,
                            iucundaque eminentibus pomiferis arboribus: haec austri flatus arcet, et
                            portum abducto latere protegit: a continen te dirimitur Euripo, quem
                            Plinius viridem et gemmeum, nihil adulatione mentius, appellabat. Hunc
                            praealto ponte, vt nauigia inclinatis malis permeent, iungere cogitamus,
                            si parta pace miseriarum finis ostendatur, vt si lubet, vel inuito
                            Neptuno, ad institutam piscinam transire liceat. Illi enim ab alto
                            lasciue prouecti pisces, ac in insulam per oblata, et caecis anfractibus
                            insidiosa for amina penetrantes, erepto reditu tanquam latis carceribus
                            asseruantur, vt duris tempestatibus exclusa piscatio nihil expetitum
                            dubijs eripiat. Ab ipso quoque insulae aduerso latere, illa immor talis
                            virgo abdita intus, quae Dorica vocatur Echo, excitantibus quum laeto
                            clamore salutatur, celeri liberalique obsequio semper respondet: eam
                            duplicatas reddit voces, ac hisdem accentibus recantat, et tum quidem ex
                            hoc inani, sed dulci loco blandissima capitur voluptas, cum
                            circumuehimur cymbis, natantesque pueros ad certamen adhortamur
                            argenteolosque nummos audaciae praemia vrinantibus in alto dispergimus.
                            Altera porro ad occasum area, minor quidem, sed liberiore caeli facie,
                            et multa oculis occurrentium montium varietate iucundior, quam nominis
                            vestri merito Farnesiam vocamus, matutinis opaca vmbris ita patescit, vt
                            sub podio tutam ab Euris stationem relinquat, sinuososque Larij
                            recessus, ac oppida apricis promontorijs imposita, innumer abiles item
                            villas, et veliferas commeantium classes longissie prospectet. At hi a
                            laeua dextraque diuersi portus, quod opportune decenterque euenit, toto
                            interiacentis Isthmi spacio coniunguntur: sic vt non absurda bimaris
                            Corinthi similitudine, dum iocamur, huc tanquam ab Aegeo Cenchraeum
                            illum a Ionio Lechaeum</hi>
                        <pb id="s003" n="3"/>
                        <hi rend="italic">vocitemus: nam qua terrestris aditus ad villam patet,
                            Isthmus binis ingentibus munitus portis, oblongo tractu totius aedificij
                            frontem aequate complet, et exornat, dignumque prorsus primaria ianua et
                            perpicto atrio vestibulum praebet. hinc aliae atque aliae ex opposito
                            aperiuntur valuae, quae rectissimo transi tu, et valde grata
                            introspectantibus serie per concameratas topiario opere Iulianas vites,
                            ad hortos et syluosos montes ducunt. Ab his per fictiles tubulos
                            salientes aqua pere~nem et limpidissimum fontem duximum in Doricam
                            porticum, magno quidem labore, et reluctante saepe Nympha, quod ea
                            tanquam ex Orcadibus egregie syluestris, opaci et silentis ocij cupida,
                            haec tecta frequentia, occursumque hominum timidissime deuitaret, nunc
                            effecta blandior sponte ascendit in statuam Deae naturae crectam, et per
                            papillas erumpit, vt in marmoreum labrum effundatur. Hoc vno pulcherrimo
                            fonte mire gaudet Musaeum: inde enim ad summum apicem florentis
                            elegantiae peruenit: nam interiora conclauia porticus, diaetas, aestiua
                            hyber naque cubicula instaurasse multo luculentius, eximijsque picturis
                            nobilius exornasse, quiuis alius opibus, ingenioque validior facile
                            potuit: nos autem loci genium secuti ardenti quidem studio, sed dubia
                            spe absoluendi operis, ita per partes aedificauimus, vt saepe sera
                            poeniten tia de Fortunae liber alitate desperasse videamur. Sed qui
                            villas a beatioribus et Regulis, acideo supra ciuilis fortunae censum,
                            magnifice aedificatas non viderunt, aut benigniore iudicio non insulsi
                            operis elegantiam, parum eruditis sumptibus anteponunt: facile mirantur
                            primam porticum ab hilari atrio statim occurrentem, quam a picturae
                            argumento Personatam vocamus, quod prisco more hiantes Comoedorum
                            personas per intercolumnia volitantibus suspensas strophijs: dum oculos
                            moratur et detinet, intratibus ostendat: nam inauratae personae
                            elegantioris vitae praecepita, Laconicae breuitatis effundere videntur.
                            Hanc hyeme tepor eximius commendat: nam totam collectis radijs plurimus
                            Sol implet: quum ad meridiem pertendens, aestiuam (quam Doricam diximus)
                            adeo celeriter relinquat, vt prandere simul, ac coenare propter fontem
                            spumoso strepitu sonantem opacissimo loco possis, nisi te Apollo vates,
                            nouemque sorores in illud spaciosum perillustreque conclaue, a quo tota
                            illa villa Musaei nomen accepit, blandientes alliciant. Hoc enim
                            pluribus vndique fenestris ac tanuis circumuectum Solem, exortasque
                            eodem cursu perennes auras, aut admittit, aut quum lubet, obductis
                            valuis excludit. In medio enim omnibus horis aequatae spirant aurae,
                            adeo moderato et salubri spiritu, vt Syrium in coelo ardere non sentias,
                            ob idque damnatos menses, tanquam verna temperie mitigatos, nondum
                            venisse, aut certe silenter effluxisse, quum nec aestues, nec plane
                            sitias, prorsus existimes. Tota enim villa ante meridiem, quum ex alto
                            Sol vrget, obortis Aetesiis blandissime ventilatur. In fronte quoque
                            podium ab insigni proiectura clatris ferreis circumseptum, in subiectas
                            vndas prominet, quo nihil ad prospectum iucundius excogitari potest.
                            Inde enim ad proiectam escam allectos pisces hamata linea extrahere
                            iuuat, et cum singulari voluptate innumeras natantium acies intueri. Nam
                            Larius ipse argenteo nitore translucidus, dum colores et species piscium
                            ad oculos transmittit, spectantibus arridet. Introrsus autem Apollo
                            citharoedus, et Musae suis instructae organis, coenantibus applaudant.
                            Inuitat exinde loci mutatione gaudentes in proximum cubiculum suum
                            Minerua, vbi priscorum ciuium simulachra visuntur, vtriusque ante alios
                            Plinij, antiquiorisque Caecilij et Rufi Caninij poetarum, Attilij item
                            grammatici et Fabati, Neronis odio insignis. Mineruae autem iuncta est
                            bibliotheca, parua quidem, sed lectissimis referta libris, a depicta
                            imagine Mercurio dicata. Ab hoc demum itur ad Sirenas, id est cubiculum
                            aliquanto retractius, tanquam honestae tributum voluptati, ac inde ad
                            armamentarium, quod iuxta atrium, iure ipso, inuicti Caesaris Caroli
                            augusta insignia tuentur. Caeterum maximo conclaui adiunta est nobilis
                            illa coenatio tribus Gratijs merito consecrata, quae florido laqueari,
                            minoribusque septem Doricis columnis, et facetissimo picturae genere
                            mirabiliter adornatur, quum peritus optices pictor peristylij fugientis
                            recessus, ex obliquo deceptis oculis expresserit. Hinc quoque vrbs ipsa
                            pene tota conspicitur, et Larius peramoenis meandris ad Germaniam
                            reflexus, frequentique olea et lauro virentia litora, vitiferi colles,
                            et nemorosa aut laeta pascuis nascentium Alpium iuga, nec plustris
                            quidem ardua despectantur. quocunque verteris, noua atque hilaris loci
                            facies occurret, quae oculos reficiat, nec vnquam exatiet. Sed cum opima
                            pleniorque voluptas ostenditur, quum ad piscantes, extremaque trahentes
                            retia nauiculis aduolamus, ac incertae sortis iactum mercari lubet, et
                            capturae piscium intentis manibus et oculis interesse percupimus. Quid
                            dicam de superioribus caenaculis, in queis de nomine virtutis, ac
                            honoris argumenta lepidissimis inscriptionibus ostenduntur? His hyeme
                            nihil apricius, luminosius, atque tepidius experiri, videreque
                            contingit, quum toto fere ambitu per varias fenestras, vitreis
                            specularibus admittant soles, et sine faece diem: et Larius ipse, vtpote
                            qui nusquam gelascit, maritimi litoris naturam aemulatus, mirum teporem
                            praebet, duriciemque hyemis suauiter frangit. Interior autem villa, quod
                            magnopere Musis expetitur, strepitu vacua, et alti plenae silentij,
                            nitidaque munditijs ad secretiora studia, vel festiuis lusibus occupatum
                            comiter</hi>
                        <pb id="s004" n="4"/>
                        <hi rend="italic">inuitant. Nam (vt diximus) dirimente Isthmo, tanquam in
                            aliam minorem domum, et equilia hippodromo coniuncta, et peunarias
                            cellas, et culinae totiusque familiae tumultum penitus excludit, au reae
                            profecto quietis beata sedes, ac exoptatae potius quam concessae
                            libertatis tranquillus et salubris portus, ita vt haec nobis Alexander
                            frater tuus, idem maximus Cardinalis, et gratissimus Mecoenas, in
                            aestuosa Roma publicis muneribus occupatus, inuidere possit.</hi>
                    </p>
                </div2>
                <div2 id="GiEB.01.03" n="3" type="section">
                    <head>ORDINES IMAGINVM.</head>
                    <p>
                        <hi rend="italic">IMagines veros clarorum virorum vultus in tabulis pictis
                            exprimentes, quas pertinaci multorum annorum studio, sumptuosaque ac ob
                            id prope insana curiositate, toto fere terrarum orbe perquisitas in
                            Musaeo dedicauimus, quatuor omnino classibus distinguuntur.</hi>
                    </p>
                    <p>Prima eorum est qui fato functi, quum ingenij foecunditate floruerint,
                        felicium operum monumenta posteris reliquerunt. Horum elogia primus hic
                        liber, Octaut Farnesi, nomini tuo dicatus continet, eo quidem ordine
                        diligenter seruato, vt ad exactam temporis rationem qui primo vita
                        excesserint, subsequentes antecedant. Nulla enim alia ordinis nobilitas
                        quaeretur, nisi quae fatali vitae exitu praescribetur. Hac enim saluberrima
                        lege totam litem, quae de loco dignitateque ambitiose et turbulenter
                        excitari possit, pacatis omnibus sustulimus.</p>
                    <p>Secunda classis horum erit, qui hodie viuunt, et publicatis ingenij dotibus,
                        illustrifama, tanquam certissimo vigiltarum fructu perfruuntur. Sed horum
                        Elogia accuratiore demum studio proferemus, quum mollioris ocij locus parato
                        et cupienti benigna seculi sorte concedetur. Religiosa enim grauioris
                        censurae trutina viuentium laus expendenda videtur, ne amicitia, quae mihi
                        cum literis integerrima semper fuit, et hic ipse, quo semper laetissime
                        viximus perspicuae voluntatis candor, recti iudicij elidat neruos,
                        laudandique pariter, et notandi libertatem eriptat. Quis enim summae
                        felicitatis ingenia satis laudauerit, aut non insulse notauerit, quum iam
                        prouisa nominis aeternitate, omnem inuidiam superarint? et quod non
                        dispudeat ad elimandum aequissimum locus diligentiae relinquatur. In his
                        recitandis, ab aetatis honore series ducetur, quum iuniores aequissimo iure,
                        natu maioribus honestissimum locum concedant.</p>
                    <p>Tertia porro classis praecellentium operum artifices excipiet. Haec
                        periucundo libello explicabitur, quum praeter picturae, caelaturaeque decus,
                        ex certis nobilium artificum monumentis demonstratum, facetissimorum etiam
                        hominum, qui dictis aut scriptis excitato risu, aegrorum animorum curas
                        alleuarint, memoria renouetur.</p>
                    <p>
                        <hi rend="italic">Quarta erit maximorum Pontificum, Regum et Ducum, qui pace
                            et bello gloriam consecuti, praeclare ingentium facinorum exempla
                            imitanda, aut vitanda posteris tradiderunt. Harum imaginum populus
                            stupenda varietate mirabilis, tum maxime incredibilem spectantibus
                            afferet voluptatem, quum per Elogia sigillatim arguta breuitate
                            describetur.</hi>
                    </p>
                    <p>FINIS.</p>
                </div2>
                <pb id="s005" n="5"/>
                <div2 id="GiEB.01.04" n="4" type="section">
                    <head>Albertus Magnus.</head>
                    <gap desc="illustration" resp="sampling"/>
                    <p>SIT hoc tibi, quanquam breue Elogiorum omnium merito luculentissimum Alberte
                        Sueue, Artobrigensium sanctissime antistes, postquam docendo scribendoque
                        Theologiae philosophiaeque totius locos omnes miris celsissimi ingenij tui
                        luminibus illustrati, vt illud in literis nemini adhuc concessum, et quod
                        viuo rara felicitate contigit, Magni cognomen assequerêre. Vixisti quippe
                        caeteris aliquanto beatius, hoc est, alterum et octogesimum aetatis annum:
                        scilicet, vt immortalitati tuae iusta gloria plenus interesses,
                        accumulatoque foecundissimi ingenij merito, clarioris tituli munere dignus
                        cen serêre. Deferebat enim Maximi cognomentum Gymnasiorum omnium consensus,
                        nisi publico voto, Christiana verecundia restitisses. Sed quid tibi maius
                        Dij immortales dare potuerunt, quam vt diu in terris viuus et incolumis,
                        inusitatae, nec vnquam, nisi post fata obuenientis gloriae fructum
                        perciperes?</p>
                </div2>
                <div2 id="GiEB.01.05" n="5" type="section">
                    <head>FERDINANDI BALAMII.</head>
                    <l>Magna parens altrixque virûm Germania alu~ni</l>
                    <l>Incedit merito laude superba sui.</l>
                    <l>Natura ac rerum vires, causasque latentes,</l>
                    <l>Hoc nemo nobis doctius explicuit.</l>
                    <l>Magnus ob egregias foecundi pectoris artes,</l>
                    <l>Dictus es, at Iouij nunc ope maior eris.</l>
                </div2>
                <pb id="s006" n="6"/>
                <div2 id="GiEB.01.06" n="6" type="section">
                    <head>IANI VITALIS,</head>
                    <l>Natura has violas, ratio haec tibi lilia passim</l>
                    <l>Ad tumulum spargunt, Theutone magne tuum,</l>
                    <l>Purpureis quarum tribulos auellis ab hortis,</l>
                    <l>Et pulchris violis lilia mista seris,</l>
                    <l>Auiaque abstrusae pandis penetralia causae,</l>
                    <l>Vere igitur Magni nomine dignus eras.</l>
                </div2>
                <div2 id="GiEB.01.07" n="7" type="section">
                    <head>LATOMI.</head>
                    <l>Quantum erat, hoc quondam cognomen, Magne, tulisse</l>
                    <l>Quum solide doctus nullus in orbe foret?</l>
                    <l>Esto: vetustatis factum laudatque probatque,</l>
                    <l>Et tibi posteritas sancit, habetque ratum.</l>
                </div2>
                <div2 id="GiEB.01.08" n="8" type="section">
                    <head>Thomas Aquinas.</head>
                    <p>DIVI Thomae Aquinatis haec erat facies, cum in primis studiorum honoribus
                        decorae iuuentae hilaris versaretur. Nondum enim vt postea inflexu aetatis
                        euenit, illa subtristis ac omni alia fere durior parcissimae mensae
                        disciplina, iugesque demum lucubrationum vigiliae, nobile, ac ideo tenerum
                        corpus afflixerant. Hic enim plane adolescens, abdicata antiquae stirpis
                        praeclara nobilitate, ad quam hodie Alfonsus Daualus inter Caesaris duces
                        longe clarissimus, maternum genus refert, et spreto demum omni patrimonio,
                        neque familiae dignitati, neque valetudini vnquam pepercit, vtpost edita
                        diuini ingenij monumenta in coelum, vnde venerat, vitae integer cuolaret.
                        Idcirco defunctum in Volscis ad Amasenum amnem, quum supra naturae
                        potestatem multa miracula operum ab eo edita renuntiarentur, Ioannes Romanus
                        Pontifex, ex Senatusconsulto non dubitauit, quin eum solenni caerimonia
                        inter diuos referret. Obijt non plane senex, quum eum humanae gloriae, quae
                        ei ex studijs maxima obuenerat, satietas cepisset. scilicet vt alteram, qua
                        absoluta pietate promerebat, coelum suspiciens, certiore voto
                        sequeretur.</p>
                </div2>
                <div2 id="GiEB.01.09" n="9" type="section">
                    <head>INCERTI.</head>
                    <l>Hîc Thomae cineres positi: cui Fata dedêre</l>
                    <l>Ingenium terris viuere, coelo animam.</l>
                </div2>
                <div2 id="GiEB.01.10" n="10" type="section">
                    <head>LATOMI.</head>
                    <l>Doctior, an dicam vixisti purior? atqui</l>
                    <l>Vixisti quo non tempore debueras.</l>
                    <l>Ingenium, sterili quod tunc defloruit aeuo,</l>
                    <l>Hoc natum coelo si meliore foret,</l>
                    <l>Fallor, vel poterat parasangis vincere multis,</l>
                    <l>Quotquot ab exculta pectoris arte vigent.</l>
                </div2>
                <div2 id="GiEB.01.11" n="11" type="section">
                    <head>Ioannes Scotus.</head>
                    <p>NEMO eorum qui non insano Christianae pietatis amore flagrantes, vltro sese
                        coenobijs in seruitutem addixerint, Ioanne Scoto in grauissimis studijs, aut
                        acrior, aut subtilior fuit, quum admirandis commentationum voluminibus
                        editis, nouam de nomine suo sectam conderet, et in Aquinatis scripta non
                        dissimulanter inueheretur. Natus est in vltima Britannia, ad Caly doniam
                        syluam, vt minus mirum sit, Anacharsin summae sapientiae philosophum apud
                        vecordissimos Scythas, crasso, atque ingenijs excolendis importuno coelo
                        patriam habuisse. Verum hic proteruo, captiosoque disserendi genere
                        Christianis dogmatibus illusisse videtur, quum passim inducta quaestione
                        dubitabundus, sacrarum rerum fidem, nequaquam tenui figmentorum caligine
                        confudisset. Seuit enim ideo lites immortales, quando eius placita, vel
                        grauiter ab aduersae sectae professoribus oppugnata, ex aduerso ab eius
                        discipulis acerrime defendantur. Sed qui aliquot praeclara eius ordinis
                        ingenia, ab optimam frugem nata, distorto scilicet ad veritatem itinere
                        suspendisse, perdidisseque videtru, manifesti, aut certe occulti alicuius
                        criminis apoplexia correptus, poenas persoluit: ita quidem, vt nimis
                        festinato funere pro mortuo tumulatus, quum redeunte vita, sero morbi
                        impetum natura discuteret, frustra ad petendam opem miserabili mugitu edito,
                        pulsatoque diu sepulchri lapide, eliso tandem capite perierit. et de alio
                        quoque Ioanne Scoto, quod ex Gallicis Annalibus Crinitus recitat, verum esse
                        crediderim, eum a coniuratis discipulis, diui Cassiani exemplo, graphij
                        confossum, inulta morte concidisse.</p>
                </div2>
                <pb id="s007" n="7"/>
                <div2 id="GiEB.01.12" n="12" type="section">
                    <head>IANI VITALIS,</head>
                    <l>Quod nulli vnquam hominum accidit, Viator,</l>
                    <l>Hic Scotus iaceo semel sepultus,</l>
                    <l>Et bis mortuus, omnibus sophistis</l>
                    <l>Argutus magis, atque capitosus.</l>
                </div2>
                <div2 id="GiEB.01.13" n="13" type="section">
                    <head>LATOMI.</head>
                    <l>Quaecunque humani fuerant, iurisque sacrati,</l>
                    <l>In dubium veniunt cuncta, vocante Scoto.</l>
                    <l>Quid? quod et in dubitum illius sit vita vocata,</l>
                    <l>Morte illum simili ludificante stropha?</l>
                    <l>Quum non ante virum vita iugularit adempta,</l>
                    <l>Quam viuus tumulo conditus ille foret.</l>
                </div2>
                <div2 id="GiEB.01.14" n="14" type="section">
                    <head>Danthes.</head>
                    <gap desc="illustration" resp="sampling"/>
                    <p>PRIMVS Italorum Danthes Aldigerius, non instituto vetustatis ordine tantum,
                        sed praecellenti grauis ingenij foecunditate primum locum inter imagines
                        meritus, optimo iure conspicitur. Hunc Florentia, factiosa eo seculo ciuitas
                        protulit, ab altaque mentis indole cognitum Octouirali supremae potestatis
                        Magistratu insignem fecit: vt mox fatali conuersa turbine et summum ciunem,
                        et Etruscae linguae conditorem, tanquam saeua et ingrata patria
                        proscriberet. Sed exilium, vel toto Etruriae principatu ei maius, et
                        gloriosius fuit, quum illam sub amara cogitatione excitatam, occulti,
                        diuinique ingenij vim exacuerit, et inflammarit. Enata siquidem est in
                        exilio comoedia triplex Platonicae <pb id="s008" n="8"/> eruditionis lumine
                        perillustris, vt abdicata patria totius Italiae ciuitate donaretur. Plenus
                        ideo gloria perenni, quum eam quae pijs mortalibus expetitur, coelestis
                        aurae felicitatem tanto ore, tantoque spiritu decantatam contemplaretur,
                        nulla adhuc oborta canitie Rauennae morbo interijt, adeo mentis compos, vt
                        sex versus sepulchro incidendos componeret. Nec Rauennates in apparatu
                        funeris publico totius Italiae ciui defuerunt. Quum enim sepulchrum e
                        marmore condidissent, non obscure exprobrata Etruscis acerbitate, nouam sibi
                        claritatem gloriosa pietate vendicarunt.</p>
                </div2>
                <div2 id="GiEB.01.15" n="15" type="section">
                    <head>IPSIVS DANTHIS.</head>
                    <l>Iura Monarchiae, Superos, Phlegetonta, lacusque</l>
                    <l>Lustrando cecini, voluerunt Fata quousque:</l>
                    <l>Sed quia pars cessit melioribus hospita castris,</l>
                    <l>Actoremque suum petijt felicior astris</l>
                    <l>Hîc claudor Danthes patrijs extoriis ab oris.</l>
                    <l>Quem genuit parut Florentia mater amoris.</l>
                    <p>Sed tumulum vetustate collabentem, Bernardus Bembus, Petri Bembi Cardinalis
                        pater, in ea vrbe Praetor, opere caelato et concamerato, additoque hoc
                        epigrammate luculenter exornauit.</p>
                    <l>Exigua tumuli Danthes hîc sorte iacebas,</l>
                    <l>Squallenti nulli cognite pene situ.</l>
                    <l>At nunc marmoreo subnixus conderis arcu,</l>
                    <l>Omnibus et cultis splendidiore nites,</l>
                    <l>Nimtrum Bembus Musis incensus Etruscis</l>
                    <l>Hoc tibi, quem in primis hae coluêre, dedit.</l>
                </div2>
                <div2 id="GiEB.01.16" n="16" type="section">
                    <head>LATOMI.</head>
                    <l>Maior ab exilio parta est tibi gloria, quâm si</l>
                    <l>Non esses patriam vertere iussus humum.</l>
                    <l>Ingento siquidem stimulos dolor addidit, et te</l>
                    <l>Fecit ad ignotos condere verba modos,</l>
                    <l>Vt modo non certent de te tantum oppida septem,</l>
                    <l>Italia affirmet tota sed, esse suum.</l>
                </div2>
                <div2 id="GiEB.01.17" n="17" type="section">
                    <head>Franciscus Petrarcha.</head>
                    <p>FRANCISCVS Petrarcha eodem ciue magistroque suo Danthe, Etruscae linguae
                        facltatem constitutam plane et certis adornatam numeris flagranter excepit,
                        tanta ingenij solertia, duriora molliendo, et singulari suauitate varijs
                        modis flectendo numeros, vt enatam dudum, et vix dum flores ostendentem
                        eloquentiam, ingenti cultura, ad absolutae maturitatis fructum, summumque
                        ideo exactae elegantiae fastigium perduxerit: eamque laudem sit consecutus,
                        vt in eo poesis genere, amatorioque praesertim, castitate, candore,
                        dulcedine, nobilium poetarum, et primus et vltimus sanis a scribendo
                        deterritis existimetur. Sed tanti viri iudicium illudens fortuna grauiter
                        fefellit, quum haec aeternae felicitatis spiritum habitura, tanquam
                        temporaria despiceret, vt ex Latina Africa, vnde ei in Capitolio insignis
                        laurea praemium fuit: certiorem, et nobiliorem gloriam adsequeretur. Sed
                        debeamus plurimum ingenuo sudore semper aestuanti, dum literas a multo aeuo
                        misere sepultas e Gothicis sepulchris excitaret, modo eum tanquam Italicae
                        linguae conditorem et principem, ab incomparabili diuini ingenij virtute
                        veneremur. Concessit naturae plane senex ad Arquatum Patauini agri vicum,
                        vbi tumulus carmine ab se composito nobilis conspicitur.</p>
                    <l>Frigida Francisci lapis tegit ossa Petrarchae,</l>
                    <l>Suscipe Virgo parens animam, sate Virgine parce,</l>
                    <l>Fessaque iam terris, coeli riquiescat in arce.</l>
                </div2>
                <div2 id="GiEB.01.18" n="18" type="section">
                    <head>LATOMI.</head>
                    <l>Qui tanta Etrusci carminis dulcedine,</l>
                    <l>Tamque aestuosis vexeris praeconijs</l>
                    <l>Tuam puellam, vt nemo te non crederet</l>
                    <l>Flagrare, quantis nec vel Aethna incendijs,</l>
                    <l>Atqui idem amoris frigidus neglexeris,</l>
                    <l>Quem spectat omnis amans, vel in tenebris scopum:</l>
                    <l>Amasse Lauram, an Lauream te dixerim?</l>
                    <pb id="s009" n="9"/>
                    <gap desc="illustration" resp="sampling"/>
                </div2>
                <div2 id="GiEB.01.19" n="19" type="section">
                    <head>Boccacius.</head>
                    <p>BOCCACIVS, eodem felici seculo quo renatae literae Latinae existimantur,
                        Certaldo oppido editus, alteram in patria lingua pedestris eloquetiae partem
                        primus inchoauit, et absoluit. Neglexerat eam Danthes in altitudinem
                        Heroicae comoediae diuino furore carminum abreptus. Petrarcha vero Latina
                        oratione delectatus tanquam ignobilem reliquerat, vt discipulo qui amore ei
                        frater fuit, quota sua pars, tanquam ex patrimonio nouae laudis, legitimo
                        nomine haereditatis obueniret. Non defuêre tamen qui censerent, neque
                        Boccacium versu, neque Petrarcham soluta oratione valuisse, tantorum
                        ingeniorum sortes alternante Fortuna, ideoque ambos acri iudicio in id munus
                        intendisse neruos, ad quod pronior, atque liquidior styli vena perflueret.
                        Sed non dispari Fato, et hic ipse in studijs opinione deceptus est, quum
                        praecipuo, ingentique labore, vt certum sibi decus pararet, pene frustra
                        desudarit. Obsolescunt enim et aegre quidem vitae spiritum retinent libri de
                        Genea logia deorum, varietateque Fortunae, et de fontib. accurate potius
                        quam feliciter claborati, quando iam illae decem dierum fabulae, Milesiarum
                        imitatione in gratiam oblectandi ocij admirabili iucunditate compositae, in
                        omnium nationum linguas adoptentur, et sine vlla suspitione interitus,
                        applaudente populo, cunctorum operum gratiam antecedant. Excessit e vita
                        sexagesimo secundo aetatis anno. Sepulchrum eius cum marmorea effigie
                        insculptis his carminibus in templo maximo Certaldi conspicitur.</p>
                    <pb id="s010" n="10"/>
                    <l>Haec sub mole iacent cineres, ac ossa Ioannis,</l>
                    <l>Mens sedet ante Deum, meritis ornata laborum.</l>
                    <l>Mortalis vitae genitor Boccacius illi,</l>
                    <l>Patria Certaldum, studium fuit alma poesis.</l>
                </div2>
                <div2 id="GiEB.01.20" n="20" type="section">
                    <head>MYRTEI.</head>
                    <l>Si quaeram cineres tuos Boccaci,</l>
                    <l>Hîc iacent: si animam, petiuit astra:</l>
                    <l>Si qua gloria sit tuis libellis</l>
                    <l>Maior, non ego, Lydiusue linguae</l>
                    <l>Cultor patriae, et aemulus Latinae:</l>
                    <l>Sed iudex erit, aut iocis Cupido,</l>
                    <l>Aut gaudens facili Venus loquela:</l>
                    <l>Aut, quem dicere malo, totus orbis,</l>
                    <l>Cui viuunt Veneres, Cupidinesque:</l>
                    <l>Quibus cultior est tuus libellus,</l>
                    <l>Elegantior omnibus libellis.</l>
                </div2>
                <div2 id="GiEB.01.21" n="21" type="section">
                    <head>LATOMI.</head>
                    <l>Inter Auernaleis animam dum cogeret vmbras</l>
                    <l>Cyllenius Bocacij:</l>
                    <l>Ergo, ait, haec nostri spes est praeclara laboris,</l>
                    <l>Vestraeque gratitudinis?</l>
                    <l>Antea qui nulla vixistis lege dirempti,</l>
                    <l>Misti nothi cum gnesijs,</l>
                    <l>In certam primus stirpem, classeisque redegi,</l>
                    <l>Secans minorum gentium</l>
                    <l>Maiorumque tribus. vt sit cognoscere promptum</l>
                    <l>Suos cuique posteros.</l>
                    <l>Immo, ait ille, arcte dum nos facis ipse sedere,</l>
                    <l>Totamque farcis curiam</l>
                    <l>Patribus, astra tibi quis te magis inuidet ipso?</l>
                    <l>Nam plena sunt subsellia.</l>
                </div2>
                <div2 id="GiEB.01.22" n="22" type="section">
                    <head>Bartholus.</head>
                    <gap desc="illustration" resp="sampling"/>
                    <pb id="s011" n="11"/>
                    <p>BARTHOLVS Sentini in Vmbria natus, magno acumine perspicacis ingenij ius
                        ciuile professus, in omnibus Italiae gymnasijs exactae doctrinae documenta
                        reliquit. Eum aduersus studiorum labores indomitum extitisse ferunt,
                        consueuisseque vti in pertenui mensa certis cibi potusque mensuris ad
                        tuendam valetudinem, vt quum saepe memoria laberetur, obliuionis incommoda
                        assidua commentatione resarciret. Ob id voluptates omnes adeo seuere
                        reiecerat, vt ne horula quidem extra naturae necessitatem studijs
                        subtraheretur. Sed eandem quoque seueritatem supra aequum in torquendis
                        necandisque noxijs exercuisse visus est: quum rerum capitalium iudicijs
                        praeesset, adeo vt reum furti, nec rite confessum, et insontem, praecipiti
                        sententia supplicio affecerit. Ex ea acerbitate, quum inuidiam populari voce
                        conflatam subisset, conspectum hominum pudore vitabundus in arcanum ruris
                        ocium euoluendis libris se abdidit, e qua demum studiorum intentione
                        audacter egressus, aequales suos doctrinae firmitate, et mira iudicij
                        constantia superauit. Donatus est virtutis causa a Carolo quarto Imperatore
                        gentilitijs Bohemiae regum insignibus, quibus purpurei leonis forma aurato
                        in campo, cum bicipiti cauda salientis exprimitur. Perusiae autem supremam
                        in gymnasio claritatem consecutus fortunas suas collocauit: duxitque vxorem,
                        sed irrita spe masculae prolis. Verum infinitos prope discipulos, amore
                        filijs pares, praecellentis doctrinae reliquit haeredes. Defuit ei Latinae
                        eloquentiae facultas, ne summae gloriae fastigium teneret. et tamen est quod
                        maxime miremur, illum in perpetuo docendi munere occupatum, tot et tanta
                        volumina perscribere potuisse, quum quadragesimo sexto aetatis anno fato
                        ereptus, iustum de inchoatis summa felicitate, necdum perfectis operibus
                        desiderium posteris reliquerit. Sepultus est ad aram maximam in templo diui
                        Francisci.</p>
                </div2>
                <div2 id="GiEB.01.23" n="23" type="section">
                    <head>MYRTEI.</head>
                    <l>Hic est Bartholus ille, iuris ingens</l>
                    <l>Lux, et commodus explicator hic est,</l>
                    <l>Quem mors ante diem abstulit maligna.</l>
                    <l>Heu mors inuida, et aeuo iniqua nostro,</l>
                    <l>Quae leges iterum iacere cogis.</l>
                </div2>
                <div2 id="GiEB.01.24" n="24" type="section">
                    <head>LATOMI.</head>
                    <l>Vnquam si poterunt perire leges,</l>
                    <l>Cum ipsis Barthole legibus peribis:</l>
                    <l>Ast si harum steterit perenne nomen,</l>
                    <l>Non est quod timeas mori perennis.</l>
                </div2>
                <pb id="s012" n="12"/>
                <div2 id="GiEB.01.25" n="25" type="section">
                    <head>Baldus.</head>
                    <gap desc="illustration" resp="sampling"/>
                    <p>BALDVS honesta Vbaldorum gente Perusiae natus, Bartholum praeceptorem
                        subtilitate ingenij et varietate doctrinae superauit: nam a patre medico
                        celebri, priusquam ius ciuile attingeret, dialecticae atque philosophiae
                        praeceptis haud mediocriter imbutus fuerat. Praecoci enim ingenio pene puer
                        non ad optimam modo frugem, sed rarissimo etiam naturae dono, ad longam
                        senectutem peruenit. Verum praealto ingenio multa conuoluenti, inuertentique
                        stabilis scientiae constantia deerat: quoniam subtilissime disputando, atque
                        enarrando, non humani modo, sed diuini quoque iuris intelligentia <pb
                        id="s013" n="13"/> summus: refrigerato demum iudicio, post altercationes a
                        Bartholo doctrinae robore vinceretur. Eum eximia laude florentem, Ioannes
                        Galeacius Vicecomes, potentia et gloria maximis regibus aequatus, cum Ticini
                        gymnasium conderet, magnis praemijs euocauit. Ibi nunquam senescente nominis
                        fama, nunquam in publico munere defessis viribus ad septuagesimum sextum
                        peruenit annum: fatoque functus est paulo antequam ille Princeps externarum
                        gentium victor, properante fato moreretur. Ferunt Baldum diui Francisci
                        habitum, quum expiraret, induisse. Tumulus in eius diui aede cum hac rudi
                        inscriptione conspicitur.</p>
                    <l>Conditur hîc Baldus, Francisci tegmine fultus,</l>
                    <l>Doctorum princeps, Perusina conditus arce.</l>
                </div2>
                <div2 id="GiEB.01.26" n="26" type="section">
                    <head>LATOMI.</head>
                    <l>Qui Baldum iuri negat accendisse lucernam,</l>
                    <l>Ille potest medio Sole negare diem.</l>
                    <l>Nam dudum extinctam haec meliora secula lucis</l>
                    <l>Opprimerent: radijs sed micat illa suis:</l>
                    <l>Illa suo authori tanto speciosior, orbis.</l>
                    <l>Fulgida quod medijs luxerit in tenebris.</l>
                </div2>
                <div2 id="GiEB.01.27" n="27" type="section">
                    <head>Leonardus Aretinus.</head>
                    <gap desc="illustration" resp="sampling"/>
                    <pb id="s014" n="14"/>
                    <p>PRIMVS in Italia Leonardus Aretij natus, Graecarum literarum decus a multis
                        seculis Barbarorum immani tyrannide proculcatum erexit, atque restituit.
                        Eius enim incomparabili beneficio morales Aristotelis libros optima fide
                        traductos legimus. Historiae quoque ab eo eleganter conscriptae, in manibus
                        habentur. Hac ingenij foecunditate florentem, Innocentius septimus quanquam
                        plane iuuenem, grauissimo muneri parem, epistolarum Magistrum fecit: ita
                        demum erudite, atque integre officio functus, vt succedentibus quatuor
                        pontificibus amplificata dignitate operam praestiterit. Senescenti opes cre
                        uerunt cum aliena liberalitate, tum sua tristi parsimonia cumulatae, adeo vt
                        Arlottus, mor daci sale perurbanus in Fabellis eius genium relicto corpore
                        in fuga sitientem ridenter expresserit. Mortuus, quod ei nullo pudore fuit,
                        furti damnatus est, quod Gothicam historiam suppresso Procopij nomine
                        publicasset, accusante Christophoro Persona, qui aliud exemplar nactus, et
                        Gothicam, et Persicam simul atque Vandalicam, et Graeci authoris titulum
                        ingenue profitendo transtulerit. Nouissime reuocatus in Etruriam populi
                        Florentini res gestas perscripsit, nec multo post senex, diuitijs, et gloria
                        plenus Florentiae vita functus est, dignus vtique hoc sepulchri titulo, ac
                        marmoris ornamento, quod in aede sanctae Crucis spectatur.</p>
                </div2>
                <div2 id="GiEB.01.28" n="28" type="section">
                    <head>CAROLI ARETINI.</head>
                    <l>Postquam Leonardus e vita migrauit,</l>
                    <l>Historia luget, eloquentia muta est:</l>
                    <l>Ferturque Musas tum Graecas, tum</l>
                    <l>Latinas, lachrymas tenere non potuisse.</l>
                </div2>
                <div2 id="GiEB.01.29" n="29" type="section">
                    <head>LATOMI.</head>
                    <l>Si quis bene vnquam meritus est de litteris,</l>
                    <l>It Leonardus erit.</l>
                    <l>Qui fluctuanteis litteras Pelasgicas,</l>
                    <l>Exilioque vagas</l>
                    <l>Iam iam futuras: scilicet Bizantij</l>
                    <l>Sceptra premente Deo,</l>
                    <l>Late excitatis Barbaris: Quiritum</l>
                    <l>Primus ad arua vocans,</l>
                    <l>Septena duxit Vrbis ad palatia.</l>
                    <l>Vnde statim Italiam</l>
                    <l>Missis per omnem plurimis colonijs,</l>
                    <l>Tam bene nunc habitant,</l>
                    <l>Solo vt nequirent in patrio opulentius.</l>
                    <l>Proin Leonarde tuo</l>
                    <l>Fruêre merito, gens Latina litteras</l>
                    <l>Dum colat Argolicas.</l>
                </div2>
                <div2 id="GiEB.01.30" n="30" type="section">
                    <head>Pogius.</head>
                    <p>POGIVS e Terranoua Florentinae ditionis oppido, in hac luce Romani coeli
                        optimis literis ingenium ita expoliuit, vt Pontificijs scrinijs sub Eugenio
                        et Ni colao praeficeretur, aequatus scilicet honore summis viris, qui in eo
                        munere fidelis, eruditique ingenij operam praestitissent. In his fuêre
                        Leonardus Aret. Maphaeus Vegius, et Ioan. Aurispa. Erat consilio grauis, et
                        quum luberet, facetiarum sale perurbanus: ita vt mira, et saepe subita
                        varietate ad ciendum risum modo praetextatis verbis vteretur, modo grauibus
                        et malignis scommatibus alienae famae nomen perstringeret. Sed amarulento
                        libello in Vallam importune inuectus, ab eodem pessime audiendo cumulatas
                        maledicentiae suae poenas luit. quum Valla suo felle turgidus, et Facium, et
                        Panormitam, et Raudensem probrosis voluminibus iugulasset. Erat quoque
                        Pogius adeo intemperans obiurgator, vt quum in Theatro Pompei, loco et die
                        celebri, vbi bullatorum diplomatum censura habebatur, Georgio Trapezuntio
                        malediceret, ab eo acriter duplici colapho caederetur. Transtulit demum e
                        Graeco Diodorum Siculum: sed et nobiles aliquot libellos de infelicitate
                        Principum, varietateque Fortunae, et de auaritiae peste, orationes item
                        plures composuit tanta ingenij foecunditate, vt facetias etiam ad excitandam
                        hilaritatem aegris animis expetendas conscriberet. Sed quod gratum et vtile
                        posteris fuit, Ciceronis libros de Finibus, et de Legibus a se in Germania
                        descriptos, in Italiam primus attulit: ita vt et ei quoque Quintilianum in
                        salsamentarij taberna repertum debere fateamur. Nouissime ex multa
                        peregrinatione, Romanaque aula exactae aetatis senex Florentiam reuersus,
                        consummato oratore, ac optimo ciue dignam patriae operam praestitit,</p>
                    <pb id="s015" n="15"/>
                    <gap desc="illustration" resp="sampling"/>
                    <p>conscripta Latine historia populi Florentini, quae a Iacobo demum filio in
                        Etruscum sermonem versa legitur Hic iam defuncto patre ex Pactiano scelere
                        strangulatus, in praetorij fenestra cum caeteris pependit.</p>
                </div2>
                <div2 id="GiEB.01.31" n="31" type="section">
                    <head>MYRTEI.</head>
                    <l>Olim Pierides, olim Florentia mater,</l>
                    <l>Viuente risit Pogio.</l>
                    <l>Nunc tumulum huc adit, et donum pro carmine flores</l>
                    <l>Fert, proque risu lachrymas:</l>
                    <l>Quae nisi pro vera sint pietate, rogabit</l>
                    <l>Arnus ministret vt suas.</l>
                </div2>
                <div2 id="GiEB.01.32" n="32" type="section">
                    <head>ACTII SYNCERI.</head>
                    <l>Dum patriam laudat, damnat dum Poggius hostem</l>
                    <l>Nec malus est ciuis, nec bonus historicus.</l>
                </div2>
                <div2 id="GiEB.01.33" n="33" type="section">
                    <head>LATOMI.</head>
                    <l>Agrauibus potui studijs qui clarus haberi,</l>
                    <l>Corrupi ingenium plus satis ipse meum.</l>
                    <l>Conuerti ad rixas animum, nugasque facetas,</l>
                    <l>Sed Cato quas nolit, quasque Sabina legi.</l>
                    <l>Hac ego quaesiui vitam male sanus in herba,</l>
                    <l>Heu facit ad vitam sed nihil ista seges.</l>
                    <l>Viuo tamen: sed non aliter quam Herostrarus ille,</l>
                    <l>Quaesita, et parta est crimine vita meo.</l>
                    <l>Vos moneo, ingenio quicunque et ab arte valetis,</l>
                    <l>Asolidis vitae quaerite rebus opem.</l>
                </div2>
                <pb id="s016" n="16"/>
                <div2 id="GiEB.01.34" n="34" type="section">
                    <head>Ambrosius Monachus.</head>
                    <p>AMBROSIVS Monachus ex ordine Camaldulensium, qui supra Florentiam in opacis
                        Apennini iugis dicatam coenobio vitam seuere ducunt, doctrinae grauitate ac
                        ingenij praestantia aequales suos antecessit. Graece enim atque latine
                        doctissimus, complectente Cosmo, et mox Eugenio, et Nicolao admirantibus,
                        summum eius ordinis honorem, qui Generalis praefecturae hodie dicitur, ita
                        adeptus est, vt eum constanti iudicio Patres pur purae destinarent.
                        Dionysium enim Areopagitam de Coelesti Hierarchia, diuino spiritu
                        proloquentem singulari eloquentiae puritate Latinis expresserat, atque item
                        Diogenem Laertium, verum non eadem cura, limaque perpolitum. Sed et sacris
                        operibus bibliothecam, quae ad Angelos spectatur, cumulate refersit: quibus
                        existimari potest, nequaquam ei vires et facultates, sed animum omnino
                        defuisse, vt ad Romanae facundiae fastigium perueniret: abstractus enim in
                        altitudinem Christianae contemplationis, vti pium sacratumque virum decebat,
                        totius vitae ocium in diuinis literis consumpsit. Fuit hic vir, quod raro
                        euenit, sine oris tristitia sanctus, semper vtique suauis, atque serenus:
                        ita procul a liuore, contentioneque, vt cum Vallae Pogium reconciliare
                        conaretur, eos neque plane literatos, neque item Christianos videri diceret,
                        qui inducta simultate sacrosanctum literarum decus probrosis libellis
                        importune defoedarent. Excessit e vita plane senex, tumulatusque est ad
                        Angelos, vbi hoc carmen pius Vates affixit.</p>
                </div2>
                <div2 id="GiEB.01.35" n="35" type="section">
                    <head>SPINELLI.</head>
                    <l>Attica mella sapis, redoles quoque nectar vbique,</l>
                    <l>Tu qui diuino numine, nomen habes:</l>
                    <l>Quod nisi dulce canis referens mysteria diuûm,</l>
                    <l>Dulcius hoc certe est nectare, et ambrosia.</l>
                </div2>
                <div2 id="GiEB.01.36" n="36" type="section">
                    <head>MYRTEI.</head>
                    <l>Viximus ambrosia, sedenim concessimus Orco,</l>
                    <l>Nunc iterum coelo redditur ambrosia.</l>
                </div2>
                <div2 id="GiEB.01.37" n="37" type="section">
                    <head>LATOMI.</head>
                    <l>Qui legis hunc tumulum, legeres si scripta sepulti,</l>
                    <l>Possentque hîc oculis nuda patêre tuis:</l>
                    <l>Quam fluit eloquio, quam dulciter afficit, vtque</l>
                    <l>Nil nisi nectareum quolibet ore sapit:</l>
                    <l>Diuinus fieres, nec quamlibet ante scijsses,</l>
                    <l>Iurares dictum protinus Ambrosium.</l>
                </div2>
                <div2 id="GiEB.01.38" n="38" type="section">
                    <head>Antonius Panhormita.</head>
                    <p>ANTONIVS Panhormita Siculus, Bononiae equestri familia natus, qui a Pontano
                        alumno Elegantiarum pater appellatur, elate genus suum ab vltimis Britannis,
                        Becadellaque familia Bononiae celebri repetebat, praeclaro genti insignium
                        argumento, quod ijsdem militari in scuto, depictis alatis viperis vteretur.
                        Sed maiorem profecto sibi ex laude optimorum studiorum nobilitatem
                        comparasse videri potest. Moribus enim ac literis praestantibus exornatus,
                        quum Philippo Mediolanensium Principi fertilis ingenij industriam
                        obtulisset, tanta liberalitate susceptus est, vt Principem noscendae
                        historiae cupidum, familiariter doceret, et publice octingentis annuis
                        aureis elegantiores literas profiteretur. Hic est ille Philippus, qui summum
                        clementiae fructum generosis exoptatum Regibus gloriosissime decerpsit, quum
                        Alfonsum Regem nauali praelio captum, non emiserit modo, sed auctum copijs,
                        ac opibus in regnum restituerit. Verum eo grauissimis bellis occupato,
                        Panhormita Alfonso adhaesit, secretioris scrinij magister, et studiorum,
                        expeditionumque omnium terra marique perpetuus comes. Scripsit Epistolas
                        candidiore stylo, sed maxime iucundo victoris Regis triumphum, et de factis
                        dictisque optimi eius Regis aureum libellum, quem Pius Pontifex exemplis
                        paribus intertextis, nobiliorem reddisse videtur. Sed cum Valla demum ad
                        exercendum maledicentiae dentem, naturae acerbitate paratissimo, simultatem
                        concepit: eo quidem euentu, vt mutuis veluti confixi telis, foede admodum
                        inimicis risum excitarent. Senex vxorem duxit Arcellam sibi magnopere <pb
                        id="s017" n="17"/> dilectam, liberosque suscepit, quorum honesta soboles
                        Neapoli visitur. Postremo aeger, vitaeque diffidens, in supremo morbo hoc
                        carmen composuit, quod tumulo inscriberetur.</p>
                    <l>Quaerite Pierides alium qui ploret amores,</l>
                    <l>Quaerite qui Regum fortia facta canat.</l>
                    <l>Me pater ille ingens hominum sator, atque redemptor</l>
                    <l>Euocat, et sedes donat adire pias.</l>
                </div2>
                <div2 id="GiEB.01.39" n="39" type="section">
                    <head>PONTANI.</head>
                    <l>Siste hospes, fas est cantus audire Dearum:</l>
                    <l>Grata mora est: Musae nam loca sacra tenent.</l>
                    <l>Antoni monumenta vides: hinc templa frequentant:</l>
                    <l>Ille fuit sacra maxima cura chori.</l>
                    <l>Illum saepe suis medium statuêre choreis,</l>
                    <l>Duxit compositos arte decente choros.</l>
                    <l>Saepe lyram cessit Clio, cessere sorores,</l>
                    <l>Concinuit teneros voce manuque sonos.</l>
                    <l>Extinctum fleuitque Aon, fleuitque Aganippe</l>
                    <l>Sebethus miseros egit in amne modos.</l>
                    <l>Sirenes quoque de scopulis miserabile carmen</l>
                    <l>Ingeminant, planctu littora pulsa sonant.</l>
                    <l>Pierides tristem ad tumulum fudêre querelas,</l>
                    <l>Pierides passis post sua terga comis.</l>
                    <l>Hinc creuit desiderium, nec cura recessit</l>
                    <l>Vatis, at extincto vate remansit amor.</l>
                    <l>Conueniunt nunc ad tumulum, celebrantque choreas,</l>
                    <l>Et memorant lusus magne Poeta tuos.</l>
                    <l>En audis sonet vt lenis concentibus aura?</l>
                    <l>Vt sonet appulsu concita terra pedum?</l>
                    <l>Haec vati memores Musae post Fata rependunt.</l>
                    <l>Carminis hoc meritum est: num satis? hospes abi.</l>
                </div2>
                <div2 id="GiEB.01.40" n="40" type="section">
                    <head>ELISII CALENTII.</head>
                    <l>Qui molles elegos, et Regum gesta canebat,</l>
                    <l>Sacra Panhormitae contegit ossa lapis.</l>
                </div2>
                <div2 id="GiEB.01.41" n="41" type="section">
                    <head>IANI VITALIS,</head>
                    <l>Has tibi dat violas, immortalesque amaranthos</l>
                    <l>Ingeniorum altrix, et Martis alumna Panhormos:</l>
                    <l>Non quia torpenti Musas excire veterno,</l>
                    <l>Aut Regum immensas potuisti assumere curas,</l>
                    <l>Verum quod Crassos inter, ditesque Lucullos,</l>
                    <l>Integer Antoni voluisti viuere Codrus.</l>
                </div2>
                <div2 id="GiEB.01.42" n="42" type="section">
                    <head>LATOMI.</head>
                    <l>Cum Valla, fateor, mihi non conuenit ob idne</l>
                    <l>Et salis, et Veneris laus mihi tota perit?</l>
                    <l>Et vixi comis, et (credite) semper amaui.</l>
                    <l>Qui iuuenem duxi iam satis ipse senex,</l>
                    <l>Dein colui Musas, quae Valla, quia omnia spreuit,</l>
                    <l>Dico illum humanum non tenuisse modum.</l>
                </div2>
                <div2 id="GiEB.01.43" n="43" type="section">
                    <head>Laurentius Valla.</head>
                    <p>LAVRENTIVS Valla Romanus a Gothicis temporibus vsque ad patrum nostrorum
                        memoriam praealto sepultos somno ciues suos ad nobilium literarum studium
                        excitauit. Indignatus enim tamdiu corrumpi seculum leguleorum et sophistarum
                        immani conspiratione, optimasque artes inculta sermonis barbarie defoedari,
                        Elegantiarum libros edidit, tra ditis Romanae elocutionis praeceptis ex
                        accurata veterum scriptorum obseruatione, quibus iuuentus aemulandi studio
                        ad detergendas corruptarum literarum sordes accenderetur. Eam quoque
                        illustrati patrij sermonis laudem Graecae literae cumularunt, quum
                        Thucydides, et Herodotus historiae parentes, ipsius liberali labore e
                        Graecia in Latium transierint. Fuit Valla ingenio maxime libero, ob idque
                        mordaci, contentiosoque, vtpote qui aliena satyrico dente facile
                        perstringeret, et lites in literis, quasi id opus esset, aduersus ignorantes
                        acerrimas sereret. Extant enim Inuectiuarum, et Recriminationum aliquot
                        libri, erudite salseque perscripti: quibus dum laesi nominis famam tueretur,
                        Facium Ligurem, Panhormitam, Pogium et Raudensem iugulasse videri potest.
                        Flagellatis quoque regionum ludimagistris, vti multa bile redundans, quod
                        nihil in aula Pontificis sibi placeret, Neapolim ad Alfonsum Regem se
                        contulit, apud quem de auitis bellis in Hispania, atque Sicilia gestis
                        historia perscripta est: sed eo styli charactere, vt eius minime videri
                        possit, qui caeteris elegantiarum praecepta tradiderit. Edidit etiam opus de
                        falsa Donatione Constantini, pio, et sacerdotis nomen professo criminosum
                        atque nefarium, vt pontificij Imperij authoritatem Graecorum scriptorum
                        adstipulatione confirmatam conuellere niteretur. Sed mox eadem inconstantia
                        Regem deseruit, vel improbante Philelpho <pb id="s018" n="18"/> vt nec plane
                        senex in patria moreretur. Sepulchrum caelato ex marmore, cum effigie, ac
                        elogio, Catharina mater pientissimo filio posuit, quod in Laterano (eius
                        enim templi flamen erat) introeuntium ad dextram spectatur. Obijt anno
                        Christianae salutis, M. CCCC. LVII. Calendis Augusti.</p>
                </div2>
                <div2 id="GiEB.01.44" n="44" type="section">
                    <head>FRANCHINI COSENTINI.</head>
                    <l>Laurens Valla iacet, Romanae gloria linguae:</l>
                    <l>Primus enim docuit, qua decet arte loqui.</l>
                </div2>
                <div2 id="GiEB.01.45" n="45" type="section">
                    <head>LATOMI.</head>
                    <l>Barbaries Gothicis inuecta ferociter armis,</l>
                    <l>Constiterat solido per Latium omne gradu,</l>
                    <l>Seque clientelis quum iam munisset. et annis,</l>
                    <l>Inque hostem blattas mitteret et tineas:</l>
                    <l>Indignans patriam tam foede Valla iacere,</l>
                    <l>Armauit subitam, conseruitque manum:</l>
                    <l>Illa super cilio sperans rem posse teneri,</l>
                    <l>Debacchata quidem, sed prope fracta fuit:</l>
                    <l>Et, nisi per mortem, cecidisset tota profecto,</l>
                    <l>Interea vinci qua valet arte liquet.</l>
                    <l>Queis tibi pro meritis (si grata est, Roma probabit)</l>
                    <l>Ponimus haec tumulo carmina Valla tuo.</l>
                    <l>Romulus est Vrbis, Valla est idiomatis author.</l>
                    <l>Hic reparat primus, primus vt ille struit.</l>
                </div2>
                <div2 id="GiEB.01.46" n="46" type="section">
                    <head>Flauius Blondus.</head>
                    <gap desc="illustration" resp="sampling"/>
                    <pb id="s019" n="19"/>
                    <p>FOROLIVII viae Aemiliae nota vrbe Flauius Blondus prodijt, rudi adhuc veteris
                        elegantiae seculo. Is magno ausu, singularique industria, nec infelici
                        euentu, multorum annorum intermorientes res gestas e tenebris excitare
                        orsus, Decadas conscripsit, quibus ab inclinante Romano imperio funesta
                        tempora, ac ideo veritatis lumine orbata, in lucem proferuntur. De vetustate
                        quoque collapsae Vrbis, ac eius demum resurgentis dignitate, erudito
                        operosoque volumine publicato, quantam nec ambitiose quaesitam exoptarit, in
                        literis authoritatem adeptus est: vnde ei honestae opes fauore Pontificum
                        accessere. Liberis operam dare, quam sacris initiari maluit: suscepitque
                        Gasparem filium, quem vxor Margania Romani sanguinis, nobilitasse visa est:
                        sed posteri, quanquam adauctis fortunis, conditori familiae minime
                        responderunt. Fato functus est septuagenarius, tumulatusque in Capitolio
                        extra limen templi deiparae Virginis (id enim Iouis Tonantis olim fuisse
                        putamus) quod non secus ac antiquitus, authore Tacito, centum gradibus
                        adeatur.</p>
                </div2>
                <div2 id="GiEB.01.47" n="47" type="section">
                    <head>IANI VITALIS.</head>
                    <l>Eruis e tenebris Romamdum, Blonde, sepultam,</l>
                    <l>Es nouus ingenio Romulus atque Remus:</l>
                    <l>Ille vrbem struxêre rudem, celeberrima surgit</l>
                    <l>Haec eadem studijs ingeniose tuis:</l>
                    <l>Barbarus illam hostis ruituram euertit, at isti</l>
                    <l>Nulla vnquam poterunt tempore obesse tuae.</l>
                    <l>Iure triumphalis tibi facta est Roma sepulchrum,</l>
                    <l>Illi vt tu viuas, viuat vt illa tibi.</l>
                </div2>
                <div2 id="GiEB.01.48" n="48" type="section">
                    <head>LATOMI.</head>
                    <l>Dum stetit augusto Romanum limite regnum,</l>
                    <l>Termine, Dijs magnus aequiparandus erat.</l>
                    <l>Cedebant illi venturo ex arce Tonanti:</l>
                    <l>Custodi imperij mansit, vt ante, locus.</l>
                    <l>Cur nunc mortali cedis, dic Termine Blondo?</l>
                    <l>Pondus habet meriti num Iouis, atque tui?</l>
                </div2>
                <div2 id="GiEB.01.49" n="49" type="section">
                    <head>Petrus Candidus December.</head>
                    <p>CANDIDVS December e Viglebano vrbe, quae est inter Padum et Ticinum,
                        Laurentij Vallae testimonio exactissimae censurae grammaticus, Mediolani
                        Graece, Latineque docuit, praestanti eruditionis ac eloquentiae fama. Eius
                        extat Appianus Alexandrinus e Graeco in latinum versus, id expetente Alfonso
                        Rege, qui studiosissimum quemque eius aetatis, vt ad locupletandam Latinam
                        linguam, occultos Graeciae thesauros proferrent, liberaliter inuitarat. Sed
                        manci passimque corrupti exemplaris Graeci vitio, vel laboriosus interpres
                        in eo opere sese cadidum praestare non potuit, quum alia multo felicius
                        perscripserit. In vita enim Philippi Vicecomitis, quae circumfertur,
                        suetonium lepide admodum aemulatus, ita quod proposuerat expressit, vt
                        aliquanto inuerecundius, quam scriptorem odio vacuum deceret, stylum
                        exercuisse iudicetur, quum vitia hominis occulta, nec vlli magis, quam
                        ipsius pudori nocentia, ob idque velanda prorsus, cupide nimis, maligneque
                        detexerit, in eo praesertim Principe, in quo singularis illa, diuinaeque
                        simillima clementiae laus, cum probro multorum regum gloriose refulsit. Fato
                        functus est octogenarius senex Mediolani, non mediocribus fortunis a
                        Francisco Sfortia decenter honestatus, meruitque marmoreum sepulchrum, cum
                        effigie e suggestu iuuentutem docentis, quod in vestibulo Ambrosianae
                        basilicae ad laeuam introeuntibus occurrit, hoc rudi carmine inscripto, quod
                        respondente rhythmo, non minus inepte, quam ridicule clauditur.</p>
                    <l>Scandere sidereas virtus si nouit adoras,</l>
                    <l>Candidus astra tenet, in templo numen adorans:</l>
                    <l>Pontifici summo, Regi, populoque, Ducique</l>
                    <l>Hic Ligurum secreta dedit laudatus vbique:</l>
                    <l>Miles eloquio clarus, Graijsque Camoenis</l>
                    <l>Instructus, Latium studijs ornauit amoenis.</l>
                    <l>Mundanis fessus curis, et in aethere pulchro</l>
                    <l>Elatus, gelido linquit sua membra sepulchro.</l>
                </div2>
                <div2 id="GiEB.01.50" n="50" type="section">
                    <head>LATOMI.</head>
                    <l>Quis iacet hîc multa formosus messe December?</l>
                    <l>Ingenium aestiuae fertilitatis habet.</l>
                    <l>Quid non tatis ager hac tempestate tulisset,</l>
                    <l>Ingenia autumno quando fouente calent?</l>
                </div2>
                <pb id="s020" n="20"/>
                <div2 id="GiEB.01.51" n="51" type="section">
                    <head>Donatus Acciaiolus.</head>
                    <p>DONATVS Acciaiolus antiquae stirpis Florentinus, quum exortis florentibus
                        ingenijs de doctrinae laude certaretur, in vtraque lingua generose admodum
                        sese exercuit, vt ex Moralibus Aristotelis luculenter apparet, quibus
                        erudita et pereleganti commentatione magnum lumen attulisse iudicatur,
                        explosis scilicet sophistarum interpretum ineptijs, quum Eustratij Graeci
                        placita secutus, certiore vtique vestigio niteretur. Vertit etiam in Latinum
                        e Plutarcho clarorum aliquot vitas longe omnium elegantissime: verum
                        aliquanto nobilior euasit, quum Carolum cognomento Magnum, tanquam alterum
                        Florentiae patriae conditorem Latino libro celebrasset. Sed vir consilio
                        grauis, ac ob id obeundis Reipublicae muneribus occupatus, neque satis ocij
                        ad studia literarum furari, neque aetatem, quod tenuissima valetudine
                        vteretur, longissime proferre potuit. Fato enim functus est Mediolani, quum
                        legatus in Galliam vlteriorem iter haberet: vt inde, implorata ope,
                        ciuitatem Pontificijs armis vexatam, periculo liberaret. Nihil enim remisso
                        odio, Xystus, post vindicatum Pactianae coniurationis facinus, Laurentium
                        Medicem, ex ea iniuria firmiore dominatu potitum, vehementissime
                        persequebatur. Donati ossa, ad vetustum gentis sepulchrum Florentiam relata:
                        id Carthusiano in templo, hoc epigrammate inscripto legentibus
                        indicatur.</p>
                </div2>
                <div2 id="GiEB.01.52" n="52" type="section">
                    <head>POLITIANI.</head>
                    <l>Donatus nomen, patria est Florentia, gens mi</l>
                    <l>Acctaiola domus, clarus eram eloquio.</l>
                    <l>Francorum ad Regem patriae dum orator abirem,</l>
                    <l>In ducis anguigeri moenibus occubui.</l>
                    <l>Sic vitam impendi patriae, quae me inde relatum</l>
                    <l>Inter maiorum nunc cineres sepelit.</l>
                </div2>
                <div2 id="GiEB.01.53" n="53" type="section">
                    <head>LATOMI.</head>
                    <l>Quam vitam impartis alijs, abs te accipis ipse,</l>
                    <l>Et frueris meritis Acciaiole tuis.</l>
                    <l>Dignus, quem docti simili pietate Nepotes</l>
                    <l>Exornent: atqui sufficis ipse tibi.</l>
                    <l>Nec patria ingrata est, pro qua vel Fata subisti.</l>
                    <l>Quae tibi dat tumulum, quatum habet imperium.</l>
                </div2>
                <div2 id="GiEB.01.54" n="54" type="section">
                    <head>Fran. Philelphus.</head>
                    <p>TOLENTINATES in publica Decurionum domo Francisci Philelphi ciuis effigiem,
                        cum equestris ordinis baltheo laureatam peregrinis ho spitibus ostendunt,
                        adseruantque etiam regij diplomatis membranam, ad collatae dignitatis
                        argumentum. Is Graecarum literarum amore flagranter incensus, vt de
                        Caballino fonte potaret, Parnasum montem petiuit, in Athenarumque ruinis
                        immortalium philosophorum vestigia pedibus calcauit. Porro inde Byzantium
                        profectus, Emanuelis Chrysolorae filiam vxorem duxit, quae Graecae
                        elocutionis magistra, quotidiano vsu Atticorum accentuum, inepto, sed docili
                        coniugis ori dulcedinem instillaret. Reuersum inde, et Graece pariter, ac
                        latine passim orantem, Italiae principes admiranter exceperunt. Suscepto
                        enim legationis munere, Palaeologi Imperatoris Constantinopoli, Turcarum
                        infesta arma aegre sustinentis preces afferens, opem implorabat. Fauêre ei
                        ante alios Eugenius Pontifex, Rex Alfonsus, et qui singulare iustitiae, et
                        bellicae virtutis coronam eo seculo promeruit Franciscus Sfortia, ab eo
                        heroico poemate celebratus. Ingenio enim in studijs aestuante, vario,
                        ambitioso, quum neminem sibi exaequari literaria laude pateretur, plura quam
                        quisquam alius, in omni dicen digenere volumina publicauit, profitendoque
                        singulis in vrbibus eruditae iuuentutis academias excitauit, nullam spem
                        nobilioris gloriae Latinis aemulis de Romana facundia: nullam denique de
                        Graeca, vel ipsis Graecis relicturus, nisi tantus eloquentiae fluuius, vti
                        nullis moderati iudicij ripis castigatus, nimis late exundans, et mutato
                        saepe alueo, turbulentus et incertus, dum sese diducit, et abscedit in
                        paludes, perspicui profluentis dignitatem amisisset.</p>
                    <pb id="s021" n="21"/>
                    <gap desc="illustration" resp="sampling"/>
                    <p>Inter graeca pera latinitate donate, Xenophontis Paedia Cyri, et ex Plutarcho
                        aliquot heroum vitae, et demum Hippocrates, non ita probantur a Graecis,
                        quam a Latinis perleguntur. Vixit ad exactam aetatem nonagenario proximus,
                        perijt que Bononiae adeo dissipatis rei domesticae copijs, vt ad efferendum
                        funus et cubiculi et coquinae instrumenta venierint: et Marius filius
                        egregie doctus, paternae potius virtutis, quam multae substantiae haeres
                        relinqueretur. Sed in familia eruditae victoriae trophaeum permansit, nobili
                        exceptum risu, quum Timotheo Graeculo, de vi syllabae contendenti, victoque,
                        barbam ex pactione inexorabili superbia derasisset, vti lepide Myrteus his
                        carminibus expressit.</p>
                </div2>
                <div2 id="GiEB.01.55" n="55" type="section">
                    <head>MYRTEI.</head>
                    <l>Nunquid sat tibi non fuit Philelphe,</l>
                    <l>Linguae gloria nobilis Lantiae?</l>
                    <l>Ni Graecas quoque peruagatus vrbes,</l>
                    <l>Dignus coniuge, nuptysque Graecis</l>
                    <l>Ferres Timothei nouum triumphum?</l>
                    <l>Cui, dum vna semper ille dictione</l>
                    <l>Tecum pignore certat, atque barbam</l>
                    <l>Abradi sibi ferre pollicetur,</l>
                    <l>Victus: aut positam pecuniam abs te</l>
                    <l>Victor auferat. Abnegasti eadem</l>
                    <l>Barbam posse pecunia obtinere</l>
                    <l>Victor: atque nouacula expedita</l>
                    <l>Barbam illius habere maluisti:</l>
                    <l>I am nunc non Italae Philelphe, sed sis</l>
                    <l>Graecae gloria nobilis palestrae.</l>
                </div2>
                <pb id="s022" n="22"/>
                <div2 id="GiEB.01.56" n="56" type="section">
                    <head>LATOMI.</head>
                    <l>Lis super accentus Graeci ratione, Philephum</l>
                    <l>Thimotheumque inter (Graeculus ille fuit)</l>
                    <l>Orta est: dissidium placet hoc sopire periclo,</l>
                    <l>Graeculus es, barbam victor vt ille ferat.</l>
                    <l>Dy bene, Romanus super auit: et ille coactus</l>
                    <l>E pacti barbam tradere lege fuit.</l>
                    <l>Exultas spolio, Graecaque vxore superbis:</l>
                    <l>Non est ingenio laus minor ist a tuo.</l>
                </div2>
                <div2 id="GiEB.01.57" n="57" type="section">
                    <head>Nicolaus Prottus.</head>
                    <gap desc="illustration" resp="sampling"/>
                    <p>SENTNVM Vmbriae oppidum, cui hodie Saxoferrato nomen est, Bar tholo
                        iureconsulto nobile, secundam a Nicolao Perotro claritatem accepit. Huic
                        quum deessent opes, corporis vires mancipali frugalitate, atque duritia
                        constitutae, perpetuis lucubrationum vigilijs, minime defuerunt. Iuuenis in
                        ludo pueros honestos docuit tanto cursu, vt mox Latinae linguae rudimenta,
                        vtili compendio ad normam digesta, ob idque facile pueris per discenda
                        publicarit. Exinde Romae Graecas literas pertinaci studio consectatus,
                        fretus que Bessarione generoso Mecoenate, adeo exacte, feliciterque
                        profecit, vt ab eo Polybius grauissimus historiarum scriptor, latinitati
                        donaretur. Non defuêre tamen ex aemulis, <pb id="s023" n="23"/> qui eius
                        auctoris traductionem antiquissiman fuisse, furtoque surreptam existimarint,
                        quod Thucydidem, Diodorum, Plutachum et Appianum, clarissimo ingeniorum
                        certamine conuersos, vnus Polybius egregia fide Latinus, eaquabili, et
                        praedulci Romani sermonis puritate prorsus antecedat. Compofuit quoque
                        volumen commen tarij nomine in Martialem, Cornucopiae, vsurpato vetere
                        Graeco lemmate nuncupatum, per utile quidem, ac ob id fortasse sempiternum:
                        sed austero pudore suppressit editione, quod himili, et parum pudico opere
                        quasita laus dignitati minime responderet. partis enim opidus,
                        Archieoiscopatum Sipontinum adsecutus, seipso maior, Perusiam Vmbiramque
                        regebat. Excessit êvita senex apud Sentinum, in villa viridarijs et fontibus
                        peramoena, quam a pingui ocio Fugicuram appellauit.</p>
                </div2>
                <div2 id="GiEB.01.58" n="58" type="section">
                    <head>MYRTEI.</head>
                    <l>In villa Fugicura obit Perottus.</l>
                    <l>O villam nimis, et nimis beatam,</l>
                    <l>Quae vinentis heri leuare curas</l>
                    <l>Posset, nunc cineres tenet sepulti.</l>
                    <l>O Villam domino beatiorem,</l>
                    <l>Cui curas moriens reliquit omnes.</l>
                </div2>
                <div2 id="GiEB.01.59" n="59" type="section">
                    <head>LATOMI.</head>
                    <l>Nornu nobile copiae Perotti</l>
                    <l>Non quale Oleniae puer Capellae</l>
                    <l>Sanxit luppiter, intulit Coelo:</l>
                    <l>At quale Herculea manu reuulsum,</l>
                    <l>Aetoli fluuy perenne vulnus,</l>
                    <l>Thymo et baccare naiades replerunt:</l>
                    <l>At doctum, variumque multiplexque,</l>
                    <l>Et cunctis opibus, cupedysque.</l>
                    <l>Quas Musae Oenotrides amant, refertum.</l>
                    <l>Hic est ille liber, Martialis.</l>
                    <l>Interpres, Latiae illa lingua linguae</l>
                    <l>Cornu nobile copiae Perotti.</l>
                </div2>
                <div2 id="GiEB.01.60" n="60" type="section">
                    <head>Platina.</head>
                    <p>Sacrati praesertim ordinis, bonique mortales plurimum Platinae manibus
                        debent, quando eius ingenuo labore, ad exoptatam obscuri seculi, nec ideo
                        perituram lucem, Pontificij principatus actionum incorrupta veritas
                        nunciatur: quae procul eloquentiae illecebris, vti pura et incompta fidem
                        praefert, et caeteris elaboratis operibus auget dignitatem. Neque enim vel
                        dialogi de Vero bono, veraque nobilitate, et de Optimo ciue grauiter
                        conscripti: vel honestae voluptatis documenta scite tradira diu superessent,
                        nisi viuacis historiae lateribus adfixa, felici societate succederent, et
                        communi (quanquam immpari) perennis vitae spiritu frurentur Is plane egens,
                        et obscurus vnoque tantum ingenio nobilis, Cremona Calixto Pontifice in
                        vrbem venit. Cognitum Pius atque Bessarion, erudito iudicio sacerdotijs
                        minoribus exornarunt. Paulus vero Pontifex perinique maligneque delatum
                        immaniter torsit: Xystus demum conditae ab se in Vaticano bibliothecae
                        preafecit, quum eo munere longe dignissimus haberetur. In ea nobili custodia
                        iam senex fato functus est. Quirinalem domum cum Laureto ad coronandos
                        poetas Pomponio relinquens. Funus is Exquilia ad Mariae maioris templum
                        vsque perductum est, flebili carmine celebtantibus poetis: sepulchro autem,
                        quod a laeua ad tertiam columnam conspicitur, hoc epitaphium ab alumno
                        Demetrio inscribi iussit, quum et haec quoque carmina amini lugentes
                        affixissent:</p>
                    <l>Quisquis es (si pius) platinam</l>
                    <l>Et suos ne vexes, anguste</l>
                    <l>Iacent, et soli volunt esse.</l>
                </div2>
                <div2 id="GiEB.01.61" n="61" type="section">
                    <head>ACTII SYNCERI.</head>
                    <l>Ingenia, et mores, vitasque obitusque notasse.</l>
                    <l>Pontificum argutae lex fuit historiae.</l>
                    <l>Tu tamen hinc lautae tractas pulmenta culinae,</l>
                    <l>Hoc, Platina, est ipsos pascere Pontifices.</l>
                </div2>
                <div2 id="GiEB.01.62" n="62" type="section">
                    <head>PROSPERI SPIRITEI.</head>
                    <l>Quires Pontificum sacras, et gesta piorum,</l>
                    <l>Quique ducum vitas nobile fecit opus:</l>
                    <l>Quique modum docuit, quo laudet honesta voluptas,</l>
                    <l>Et quo ne iuuenes torqueat acer amor:</l>
                    <pb id="s024" n="24"/>
                    <gap desc="illustration" resp="sampling"/>
                    <l>Pluraque, quae longum est, properans censere, Viator,</l>
                    <l>Omnia sidere pignora mentu erant.</l>
                    <l>Viuit adhuc Platina: et quanquam concesserit Orco:</l>
                    <l>Nit tamen in vatem Parca seuera potest.</l>
                </div2>
                <div2 id="GiEB.01.63" n="63" type="section">
                    <head>LATOMI.</head>
                    <l>Dum res Pontificum strueret, prope fractus ab alto</l>
                    <l>Collapsus est fastigio.</l>
                    <l>Romulus auspicio est, quia sacra conditor Vrbis</l>
                    <l>Nec non Remus periculo.</l>
                </div2>
                <div2 id="GiEB.01.64" n="64" type="section">
                    <head>Iacobus Cardinalis Papien.</head>
                    <p>FVIT hic vir inter sacrati ordinis Senatores, pari virtutis atque Fortunae
                        munere lectissimus. Erat enim cum optimarum literum studio, et vigilantis
                        ingenij fertilitate, tum animi iudicio, styloque, et perspicuis moribus Pio
                        secundo persimilis: a quo adoptatus in familiae nomen, et ad purpurae decus
                        euectus est. Extant Commentarij grauissimarum actionum, atque epistolae:
                        quibus senatoriae prudentiae potius, et Christianae seueri tatis nomen, quam
                        perfectae orationis laudem petisse videri potest: quod in cursu honorum
                        maximis obeundis muneribus occupatus, splendidum illud antea conceptum
                        illustris eloquentiae lumen, festinato et pene praecipiti, vti necessitas
                        ferebat, scribendi genere vehementer infuscarit. Verum ea rudis adhuc seculi
                        ingenia facile summa, ac admiranda censebantur, <pb id="s025" n="25"/> quae
                        hodie tanquam expergefactis, censoribus, vix in infimis literarij theatri
                        gradibus sedem inueniunt. Sed fortasse populari commendatione contentus, eam
                        absolute scribendi gloriam, vti leuem, et a doctissimis tantum, ideoque
                        paucissimis intellectam, spreuit, vt ingenio ad scararum literarum studia
                        reuocato, illam quam dij superi de derant personae dignitatem religiose
                        tueretur. His enim moribus sibi iter sternebat ad ipsum rerum fastigium, sed
                        illudente Fortuna in summo fere deceptus haesit, quum Fata potiorem ei viam
                        ad coelum permunirent. Perijt enim non adhuc senex in secessu ad cryptas
                        Laurentianas Vulsiniensis lacus, a cricum foraneo medico miserabiliter,
                        enecatus, quum vir in omni negotio, praeterquam in tuendae sanitatis ratione
                        prudentissimus, vt quartanae febris taedium discuteret, immite veratrum
                        stulta propinatum manu, fato coactus ebibisset. Scripserat antea ingenuae
                        piaeque liberalitatis testamentum, sed id Xystus Pontifex irritum fecit,
                        quod pecunia satis grandis apud mensarios occulte deposita, tanquam frugi
                        atque opes contementis censu, amplior aestimatione publica videretur.
                        Epigramma tamen ex eodem testamento in fiscum non venit, haeredibus vtique
                        relictum, vt hoc modo marmoreae sepulchri tabulae inscriberetur.</p>
                    <l>Luca ortu, Sena lege fuit mihi patria, nomen</l>
                    <l>Dum vixi acobus, mens bona pro genere:</l>
                    <l>Papa Pius sedem Papiensem detulit, idem</l>
                    <l>Cardineo ornauit munere, gente, domo:</l>
                    <l>Quem colui viuens, non linquo mortuus: hîc sum,</l>
                    <l>Et prope sancta patris filius ossa cubo.</l>
                    <l>Viuite qui legitis, coelestia quaerite, nostra haec</l>
                    <l>In cirneres tandem gloria tota redit.</l>
                </div2>
                <div2 id="GiEB.01.65" n="65" type="section">
                    <head>LATOMI.</head>
                    <l>Hîc ille cardo, et alpha litterariae</l>
                    <l>Gloriae, lacobus Papiensis accubat</l>
                    <l>Pio parenti, homuncioni Syluio.</l>
                    <l>Vterque quorum literis euectus est,</l>
                    <l>Ille ad tiarae triplicis fastigium,</l>
                    <l>Hic ad rubentis purpurae: in qua substitis</l>
                    <l>Patri hoc libenter deferens, honoribus</l>
                    <l>Vt praestet ipsi, caeteris ac dotibus:</l>
                    <l>Pio parenti silius gratissimus.</l>
                </div2>
                <div2 id="GiEB.01.66" n="66" type="section">
                    <head>Domitius Calderinus.</head>
                    <p>CALDERIA Veronensis agri oppidum, calidí aquí nobile, Domitium protulit. Eum
                        acri flagrantique ingenio ad gloriam anhelantem, Bessarion Cardinalis
                        excepit, et extulit. Exinde, quum Romae profiteretur, et obscura sensa
                        duriorum poetarum admirabili reconditae lectionis restimonio dilucidasset,
                        literarij splendoris assertor, ac omnis obscuritatis illustrator acclamatus
                        est. Verum editis interpretationum commentarijs, peracerbas, sed iuuenturi
                        maxime vtiles cum aemulis simultates exercuit. Ambitioso quidem, et nimis
                        aculeato dicendi genere ex aliena inscitia (dum intem peranter perstringit,
                        atque remordet) nomen quaerens, eo modo, aetate, laudeque florentem, sed
                        inbecilli stomachi temperaturam nimijs lucubrationibus exterentem: quum
                        digna multis seculis opera conciperet, rapida febris eripuit. Celebrante
                        funus Academia, nobilis iuuentus cum lachrymis vestem mutauit, mortem vero
                        vel aemuli, et principatum affectantis, Politianus his carminibus prosecutus
                        est.</p>
                    <l>Hunc Domini siccis tumulum qui transit ocellis,</l>
                    <l>Vel Phoebi ignarus, vel male gratus homo est.</l>
                    <l>Intulit hic vatum caecispia lumina chartis,</l>
                    <l>Obstrusum ad Musas hic patefecit iter.</l>
                    <l>Hunc Verona tulit, docti patria illa Catulli:</l>
                    <l>Huic laetum, atque vrnam Roma dedit iuueni.</l>
                </div2>
                <div2 id="GiEB.01.67" n="67" type="section">
                    <head>EIVSDEM SCAZON.</head>
                    <l>Asta, Viator, puluerem vides sacrum,</l>
                    <l>Quem veriticosi turbat vnda Benaci,</l>
                    <l>Hoc mutat ipsum saepe Musa Libethron,</l>
                    <l>Fontenque Sisyphi, ac vireta Permessi;</l>
                    <l>Quippe hoc Domitius vagit solo primum.</l>
                    <l>Ille, ille doctus, quem probe nosti</l>
                    <l>Dictata dantem Romulae iuuentuti,</l>
                    <l>Mira eruentem sensa de penu vatum,</l>
                    <l>Abi, Viator, sat oculis tuisi debes.</l>
                    <pb id="s026" n="26"/>
                    <gap desc="illustration" resp="sampling"/>
                </div2>
                <div2 id="GiEB.01.68" n="68" type="section">
                    <head>LATOMI.</head>
                    <l>Hues tu, Viator, si vacat: sed accede</l>
                    <l>Sic, vt neque anima, neque strepitu molestus sis:</l>
                    <l>Namque aeger est qui hîc dormit, et caput languet,</l>
                    <l>Adhuc misello tinniens, ob illas quas</l>
                    <l>Conuitiorum prope muliebrium pugnas</l>
                    <l>Pro litteris plusquam viriliter gessit.</l>
                    <l>Humanitatis haud serentibus Musis</l>
                    <l>Decus, tam inepte turpiterque proscindi.</l>
                    <l>Factum vnde credo, quod bene meritum quamuis,</l>
                    <l> Etiamque dum virum, annuêre sustolli.</l>
                    <l>Tu Calderinum Domitium, satis si vis,</l>
                    <l>Salueto notum: et rem tuam ito curatum.</l>
                </div2>
                <div2 id="GiEB.01.69" n="69" type="section">
                    <head>Antonius Campanus.</head>
                    <p>QVIS in praepinguis simiae rictu tantam excelsi, atque habilis ingenij
                        indoem? Quis in sordida stirpe tantam Fortunam non miretur? Antonium enim
                        Campanum rustica mulier in agro fessa opere sub lauro peperit et aluit,
                        puerum argute loquacem aedituo sacerdoti in famulatum, et disciplinam
                        tradidit. Ita feliciter perceptis literarum rudimentis, Neapoli mox
                        paedagogus crudiendo nobili puero mercede quaesitus est. Tantos autem in
                        studijs Latinis quinquennio processus secit, vt inde Perusiam transierit,
                        scilicet vt in praeclara frequentis gymnasij luce, profitendo illustri famae
                        limen aperiret, nec multo post</p>
                    <pb id="s027" n="27"/>
                    <gap desc="illustration" resp="sampling"/>
                    <p>a Perusinis ciuitate donatus, Pij secundi pontificis gratiam studiorum
                        similitudine promeruit, a quo virtutis honore Interamnatium praesul est
                        creatus, et a Paulo successore locupletatus. sed postremo eum Xystus
                        immodice Tiphernatium tyrannis fauentem, quum multis vrbibus integra nominis
                        auctoritate praefuisset, in exilium egit. Fato functus est apud Senas a Pij
                        memoria sibi gratissimas, inuidente non plane seni longiorem vitam comitiali
                        morbo. Inter multa orationum, et multiplicis styli opera quae extant,
                        auidissime Bracij inclyti ducis vita perlegitur, digna posteriate, nisi
                        rerum gestarum fidem adulatione poetica crrupisset.</p>
                </div2>
                <div2 id="GiEB.01.70" n="70" type="section">
                    <head>PLATINAE.</head>
                    <l>Campanus iacet hîc humili contectus vrna,</l>
                    <l>Qui vaga, dum vixit, sidera transilyt.</l>
                    <l>Historicus scripsit: dixit cecinitque, nec alier</l>
                    <l>Philosophus toto clarior in Latio.</l>
                    <l>Nil maius natura tulit: miracula coeli</l>
                    <l>Huius in ingenio cuncta stetêre viri.</l>
                    <l>Deserto lugent Parnasi fonte sorores,</l>
                    <l>Et tumulus refugas lucis hic vnus habet.</l>
                    <l>Vos quibus ingenium, en quo contendimus omnes.</l>
                    <l>Virtutis sola est gloria, quae superest.</l>
                </div2>
                <div2 id="GiEB.01.71" n="71" type="section">
                    <head>POLITIANI.</head>
                    <l>Ille ego laurigeros, cui cinxit, et infula crines</l>
                    <l>Campanus, Romae delitium, hîc iaceo.</l>
                    <l>Mî ioca dictarunt Charites, nigro sale Momus:</l>
                    <l>Mercurius niueo tinxit, vtroque Venus</l>
                    <l>Mî ioca, risus, placuit mihi vterque Cupido,</l>
                    <l>Si me fles, procul hinc quaeso, Viator, abi.</l>
                </div2>
                <pb id="s028" n="28"/>
                <div2 id="GiEB.01.72" n="72" type="section">
                    <head>LATOMI.</head>
                    <l>Campani ad tumulum sedet, et facundia muta est:</l>
                    <l>Quo cum nempe viro tota prope interyt.</l>
                    <l>Aut si quid loquitur, triste est, et flebile, linguam</l>
                    <l>Contenta in cladeis expedysse suas.</l>
                </div2>
                <div2 id="GiEB.01.73" n="73" type="section">
                    <head>Emanuel Chrysoloras.</head>
                    <gap desc="illustration" resp="sampling"/>
                    <p>EMANVELIS Chrysolorae qui primus Graecas literas varijs Barbarorum
                        irruptionibus expulsas, post septingentos annos in Italiam reportauit, tanta
                        fuit in docendo liberalis ingenij humanitas, vt eius praeclara facies, prima
                        inter Graecorum imagines illustri merito collocanda videatur: quanquam nulla
                        extent, praeter artis grammaticae regulas, grauioris doctrinae monumenta. In
                        docendo enim nunquam fessus, facile in scribendo desidiosus videri poterat,
                        quum altera pars laudis exoptata nostris vtili professione peteretur. Is
                        Byzantio emissus a Ioanne Imperatore, vt totius Europae reges adeundo,
                        pereunti Graeciae maturam opem imploraret, officium quidem laboriosa
                        peregrinatione ita impleuit, vt in Italia subsisteret, Graecia scilicet
                        praesenti metu liberata: cum Tamerlanes terror Orientis, Baiazetum
                        Othomannum a terribili celeritate fulguris cognomen adeptum, <pb id="s029"
                        n="29"/> ad Stellam montem viuum cepisset. Itaque Chrysoloras diro Graeciae
                        hoste sublaro laetus, Venetijs primum, et mox Florentiae, Romaeque, ac demum
                        Ticini euocante ingentibus praemijs loanne Galeacio principe, Graecarum
                        literarum studium excitauit, tanta felicitate, vt ex eius schola, summae nec
                        ideo interiturae laudis ingenia prodierint: in queis fuêre Leonardus
                        Aretinus, Francicus Barbarus, Philelphus, Guarinus, et Pogius. Postremo,
                        quum ad tollendam pseudopontificum controuersiam, indicta synodus tanti
                        spectaculi cupidum exciuisset, exauctorato Balthasare Cossa, Constantiae
                        interijt: cuius tumulum Pogius his carminis exornauit.</p>
                    <l>Hîc est emanuel situs,</l>
                    <l>Sermonis decus Attici:</l>
                    <l>Qui, dum quaerere opem patriae</l>
                    <l>Affectae studeret, huc ijt.</l>
                    <l>Res belle cecidit tuis</l>
                    <l>Votis Italia, hic tibi</l>
                    <l>Lingua restituit decus</l>
                    <l>Atticae ante recondita.</l>
                    <l>Res belle cecidit tuis</l>
                    <l>Votis emanuel, solo</l>
                    <l>Consecutus in Italo</l>
                    <l>Aeternum decus es, tibi</l>
                    <l>Quale Graecia non dedit.</l>
                    <l>Bello perdita Gracia.</l>
                </div2>
                <div2 id="GiEB.01.74" n="74" type="section">
                    <head>LATOMI.</head>
                    <l>Illustres inter doctrinae laude Latines,</l>
                    <l>Quem primum Arginos conspicis ante suos:</l>
                    <l>Ille est Emanuel, peritura ex Hellade moestas</l>
                    <l>Qui primus Musas transtulit in Latium.</l>
                    <l>Quam sedem vt melius ferrent estiam quoque amarent.</l>
                    <l>Miscuit hic strictis pallia lata togis.</l>
                    <l>Vt qui sit vestem modo non indutus vtranque,</l>
                    <l>Sit dignus neutro protinus ille choro.</l>
                </div2>
                <div2 id="GiEB.01.75" n="75" type="section">
                    <head>Bessarion.</head>
                    <p>IN celeberrimo gentium omnium Concilio, quo Florentiae disceptantibus Graecis
                        et Latinis, praesidenteque Eugenio, Christiani dogmatis fides publici
                        consensus authoriate firmata, est Bessarionis Niceni mirifica virtus
                        Senatorij ordinis ornamenta promeruit. Datum est enim honori totius Graeciae
                        ab antiqua pertinacia discedenti, vt duo eius nominis, isidorus scilicet
                        atque Bessarion in sacra purpura conspicerentur. sed in Bessarione vitutes
                        omnes vsque adeo praecellenti temperamnento, concentuque ad admirationem
                        responderunt, vt nemo eo Christiana probitate spectatiorm nemo admirabilior
                        doctrina, et nemo denique generosis moribus ornatior atque splendidior, hoc
                        ipso a morte eius sexaginta annorum curriculo in Senatu conspectus sit.
                        Senatoriam enim grauitatem, ore probo atque blandissimo condiebat: accipsam
                        viri optimi famam, domi et foris, nitida ac hospitali disciplina, et
                        liberalis animi beneficentia tuebatur: quum subactae Turcarum armis, et ideo
                        concidentis Graeciae ingenia, diu iactata mari et terris, apud eum
                        certissmum salutis portum inuenirent, et qui in Academia nomen darent, eodem
                        patrono atque hospite vterentur. Habitabat sub Quirinali ad sanctos
                        Apostolos, deducebatur autem mane in Vaticanum non exculto quidem et
                        numeroso, sed vno virtutis nomine maxime decoro comitatu: quandoquidem
                        praeclara Graecae Latinaeque linguae lumina, peregrinorum requisita oculis,
                        circa eum in triuijs ciuium digito monstrarentur. In his enim saepe
                        conspecti sunt Trapezuntius, Gaza, Argyropylus, Plethon, Philelphus,
                        Blondus, Leonardus, Pogius, Valla, Sipontinus, Campanus, Plantina,
                        Dominitius, nullo aeuo perituri, quibus viris domi stipatus, vsque adeo
                        extra inuidiam gloriosa sui fama fruebatur, vt Eugenius, Nicolaus et Pius
                        eum sibi successorem, si fas esset, adoptare percuperent: neque optime de
                        Republica merito, Senatorum studia deerant. sed Paulo morte sublato, in
                        comitijs fatalis casus tantae spei Fortunam auertit. Ferunt enim tres summae
                        authoritatis Cardinales, quum eo decreto, vt eum pontificem salutarent,
                        abditum in cella conclauis adissent, nec admitterentur a Nicolao Perotto
                        ianitore, quod tum vir ineptus lucubranti parcendum diceret, vsque adeo
                        stomachatos, vt sese indignanter auertentes, responderent. Ergo nec
                        prensanti, nec roganti quidem, summadignitas erit inculcanda, vt quum e
                        coelo suffragia expectet, superbis demum ac stolidis ianitoribus pareamus?
                        statimque suffragia</p>
                    <pb id="s030" n="30"/>
                    <gap desc="illustration" resp="sampling"/>
                    <p>Xysto detulisse, quo repente renunciato, adoratoque, Bessarion dixisse
                        fertur: Haec tua, Nicolae, intempestiua sedulitas, et tiatam mihi, et tibi
                        galerum eripuit. Nec multo post cum honore legationis in Galliam est
                        ablegatus, quod Xystus noua licentia Pontificatum nomine principatus
                        gerendum ratus, libere, et grauiter, religiosque sententias dicentis vultum
                        non perferret. Sed Bessarion, dum e Gallia rediens concepto morbo Rauennae
                        substitisset, septuagesimo septimo aetatis anno moritur. Funus autem Romae
                        celebratum in templo Apostolorum, vbi marmoreum tumulum, viuens sibi cum hac
                        Graeca inscriptione extruxerat. hanc sic vertit Maioranus Salentinus.</p>
                    <l>Bessarion feci hunc tumulum, qui conderet ossa</l>
                    <l>Venerat vnde alim spiritus astra petet.</l>
                </div2>
                <div2 id="GiEB.01.76" n="76" type="section">
                    <head>MAIORANI.</head>
                    <l>Viuens adhuc feci hoc sepulchrum corpori.</l>
                    <l>Bessarion, ad Deum remittens spriritum.</l>
                    <l>Me docta genuit Graecia, at honores dedit.</l>
                    <l>Vrbs Roma, quae mihi perpetuo est patria.</l>
                </div2>
                <div2 id="GiEB.01.77" n="77" type="section">
                    <head>IANI VITALIS.</head>
                    <l>Non tibi sit laudi sanctum celebrasse Platonem,</l>
                    <l>Castaque Socraticae frena pudicitae:</l>
                    <l>Non quod virtutum exemplum, quod lumen honoris,</l>
                    <l>Quod Sol extinctae religionis eras:</l>
                    <l>Verum quod per te migrauit Graecia Romam:</l>
                    <l>Et didicit Latios Attica Musa sonos.</l>
                    <l>Per te hinc Romanas miratur Tybris Athenas</l>
                    <l>Argolicam et Romam Graecia Bessarion.</l>
                </div2>
                <pb id="s031" n="31"/>
                <div2 id="GiEB.01.78" n="78" type="section">
                    <head>LATOMI.</head>
                    <l>Damna quis amissae si nesciat Helladis, vno</l>
                    <l>Maxima metirt Bessarione potest.</l>
                    <l>Qui si Romanas esset moderatus habenas,</l>
                    <l>Sortitus nostrum post sua fata Pium,</l>
                    <l>Secula vidissent summum par illa virorum:</l>
                    <l>Quale nec vllaprius hora vel ora tulit.</l>
                </div2>
                <div2 id="GiEB.01.79" n="79" type="section">
                    <head>Georgius Trapezuntius.</head>
                    <gap desc="illustration" resp="sampling"/>
                    <p>GEORGIVS Trapezuntius in Creta natus, quod paternam originem e Pontica
                        celebri vrbe duceret, vetustae patriae nomen asciscere, quam natale solum
                        sateri maluit. Is Graecorum fere primus Romae eo tum seculo renascentibus
                        literis, qui Graeca feliciore stylo in Latinum verterit existimatus est, vti
                        liquidissime constat ex Aristotelis, sacrisque Eusebij Caesariensis
                        operibus, et ex rhetoricis praeceptis Hermogenis. Erat enim ingenio ad
                        lucubrandum maxime valido, vehementique, sed vti mox apparuit, tetrici
                        liuoris pleno. nam quum se Peripateticum profiteretur, vnumque Aristotelem
                        extollendo celebraret, vsque adeo superbra aure fuit, vt nec diuini quidem
                        Platonis ingenium laudari pateretur: cuius etiam dogmata et mores peracerbe
                        ac insolenter edito famoso volumine <pb id="s032" n="32"/> laceraret. Sed
                        Bessarione, generosa eruditione, illustrique facundia Platonem defendente,
                        Georgius vim tanti fluminis sustinere non potuit, quum publica inuidia
                        deflagraret, quod summae authoritatis philosophum, magistrumque sanctioris
                        vitae, ac ideo Christianae disciplinae poximum, impio ac incesto ore
                        procidisset. Habitauit iuxta Mineruam, honesta domo sibi et posteris
                        extructa, ad diui Mauri minores obeliscos, ducta vxore, susceptoque filio,
                        sed non eadem felicitate in literis educato. Is enim nomine Andreas,
                        paternas lites excipiens, Theodoro Gazae, tanquam Georgij patris laudi decus
                        maligne subtrahenti, rescripserat, sed Theodorus eam recriminadi libidinem,
                        rabiemque facile contempsit. Porro Georgius ad exactam senectutem peruenisse
                        fertur: ita vt repuerascenti, et propemodum deliro, memoria tantarum rerum
                        elaberetur, et circuiret Vrbem solus obtrito in pallio pileatus, et nodoso
                        scipione vacillantis gradum sustinente. Andreae filia haeres Fausto
                        Madalenae Romano, poetae lepido collocata est. Hic multa de Georgij
                        prosoceri doctrina, et litium acerbitate narrare solebat, cum Leoni ab
                        amoenitate ingenij gratissimus in Academia floreret. sed in ante diem clade
                        Vrbis interijt.</p>
                </div2>
                <div2 id="GiEB.01.80" n="80" type="section">
                    <head>INCERTI.</head>
                    <l>Hac vrna Trapezunty quiescunt.</l>
                    <l>Geogy ossa, parum Deis amini,</l>
                    <l>Quod acri, et nimium procaci lingua</l>
                    <l>Platonem superis parem petiuit.</l>
                </div2>
                <div2 id="GiEB.01.81" n="81" type="section">
                    <head>LATOMI.</head>
                    <l>Quum nomen tumulus meum loquatur,</l>
                    <l>Qui sim, vel fuerim, vel hîc sepultus</l>
                    <p>Dormiam, an vigilem rogare noli,</p>
                    <l>Et turbare meam, precor, quietem.</l>
                    <l>Nam cur ingeny tot illa nostri,</l>
                    <l>Tibi, inquam, monumenta publicaui,</l>
                    <l>Quam nunc ne fieres mihi molestus,</l>
                    <l>Atque, me melius, mea inde nosces?</l>
                    <l>Nam vita incolumi, valens, vidensque,</l>
                    <l>Amisi omne penu mei cerebri,</l>
                    <l>Insectando malum Platona. sed tu</l>
                    <l>In crucem, qui iterum facis, Platoni</l>
                    <l>Vt miser male vapulem, ito abito.</l>
                </div2>
                <div2 id="GiEB.01.82" n="82" type="section">
                    <head>Theodorus Gaza.</head>
                    <p>THEODORVS Gaza Thessalonicae honesto loco natus, Amurathe Graeciam omnem
                        victricibus armis quatiente in Italiam venit, acumine, fertilitateque
                        ingenij nemini secundus, quum Graecos omnes linguae peritia eruditoque
                        iudicio superaret. Victorino autem Feltrense magistro vsus, vsque adeo
                        copiose et diligenter Latinas literas didicit, vt longe omnium latinissime
                        seriberet, nec plane dignosci posset, an exactius, et certius ab eo Latina
                        Graece, an ipsa Graeca Latine verterentur. Historias enim Aristotelis de
                        Animalibus, et Theophrasti de Plantis, ita Latinas fecit, vt Romanae linguae
                        facultatem, quum noua vocabula solerter effingeret, audaci, sed generosa
                        translatione locupletarit. Tanta porro felicitate librum Marci Tullij de
                        Senectute Graecum reddiderit, vt peritissimi praeter adaequatos sensus,
                        ipsam quoque ciceronis eloquentiae Maiestatem, scite, et grauiter
                        repraesentatam admirentur. Transtulit etiam Problemata Aristotelis, et
                        Hippocratis Aphorismos, vt praestantissimis authoribus ac perspicuam fidem,
                        nec obscure ad salutem humani generis sua dignitas redderetur. His vigilijs
                        sacerdotium in Magna Graecia commendante Bessarione promeruit, quod certe
                        satis esset moderato, frugique homini, et aduersus omnis luxuriae voluptates
                        inuicto, nisi neglecta ratione totius redditus rapacibus Graeculis et
                        Brutijs rei familiaris curam demandasset. Nouissime quum nobilissimas
                        lucubrationes in membranis accurate perscriptas, Xysto Pontifici detulisset,
                        nec peccunia. vel ipsius librarij praemio digna reddertur, indignatus
                        subagreste uidicium, Effugere hinc lubet, inquit, postquam optima segetes in
                        olfactu praepinguibus asini sordescunt, atque ita in Brutios ad sacerdotij
                        sacram sedem contendit. Nec multo post plane senex fato functus est, nec
                        iniqua quidem sorte, quum in Graecia natus, et educatus in Italia, tanquam
                        de vtraque lingua bene meritus in Magna Graecia tumularetur.</p>
                    <pb id="s033" n="33"/>
                    <gap desc="illustration" resp="sampling"/>
                </div2>
                <div2 id="GiEB.01.83" n="83" type="section">
                    <head>PONTANI.</head>
                    <l>Sume lyram, dic Musa modo, dum condimus vmbram:</l>
                    <l>Et puer et coluit numina vestra senex.</l>
                    <l>Indignus tellure, Deo Theodore petisti,</l>
                    <l>Sera quidem, tamen est longa parata quies:</l>
                    <l>Virtute, ingenyque bonis hoc ipse parasti,</l>
                    <l>Vi coeli aspiceres aurea tecta senex.</l>
                    <l>Nos artus terra tegimus, tu caste sacerdos</l>
                    <l>Da requiem, aeternum iam Theodore vale.</l>
                </div2>
                <div2 id="GiEB.01.84" n="84" type="section">
                    <head>MICHAELIS MARVLLI.</head>
                    <l>Hîc Gazes iacet, et Gazae Sophia addita mater:</l>
                    <l>Alierutrum quoniam mors rapere haud potuit.</l>
                </div2>
                <div2 id="GiEB.01.85" n="85" type="section">
                    <head>POLITIANI.</head>
                    <l>Heu sacrum caput occubuit Theodorus, et hora</l>
                    <l>Vna obiere omnes relliquiae generis.</l>
                    <l>Nec tamen hoc querimur, nimis est potuisse videri,</l>
                    <l>Non erat hic nostro tempore dignus honos.</l>
                    <l>Hoc dolet heu, quod neutra patri est nunc lingua</l>
                    <l>Quae mittat iustas Manibus inferias. Superstes.</l>
                </div2>
                <div2 id="GiEB.01.86" n="86" type="section">
                    <head>EIVSDEM.</head>
                    <l>Cum terram hinc nosset Theodorus, et area, et vndas.</l>
                    <l>Iam restant, inquit, sidera: terra, vale.</l>
                </div2>
                <div2 id="GiEB.01.87" n="87" type="section">
                    <head>PIERII VALERIANI.</head>
                    <l>Roma olim abstulerat at Graiae decus omne Mineruae,</l>
                    <l>Siue opus ingenio, siue opus arte foret.</l>
                    <l>Gaza autem, Argiuae clarissima gloria gentis,</l>
                    <l>Reddiderat patriae nunc spolia illa suae.</l>
                    <pb id="s034" n="34"/>
                    <l>Dumque pari Ausoniae conatu consulit, et dum</l>
                    <l>Musarum et Linguae dux vtriusque viget,</l>
                    <l>Sublatus fato traxit secum omnia, et vno hoc</l>
                    <l>Spes italûm, et Graiûm, fama cadente, cadunt</l>
                </div2>
                <div2 id="GiEB.01.88" n="88" type="section">
                    <head>LATOMI.</head>
                    <l>Ille Deûm munus (fer thus, et liba Sacerdos)</l>
                    <l>Atque adeo hîc linguae Gaza vtriusque iacet.</l>
                    <l>Graecia quem genuit, suscepit Roma: sepultum</l>
                    <l>Communi titulo Graecia magna fouet.</l>
                </div2>
                <div2 id="GiEB.01.89" n="89" type="section">
                    <head>Argyropylus.</head>
                    <gap desc="illustration" resp="sampling"/>
                    <p>IOANNES Argypropylus Byzantius eodem Turcarum impetu Graecia eiectus, apud
                        Cosmum Medicem gloriosa liberalitate literis fuaentem in honore fuit, tanta
                        nominis existimatione, vt Petro filio, nepotique Laurentio praeceptor datus,
                        loco parentis haberetur, publicae vero Florentiae iuuentuti Graecos authores
                        enarraret. Grati idcirco animi erga Mediceae gentis proceres vigiliarum
                        praeclara extant monumenta, consecrata in ea domo altrice verae virtutis.
                        Arstotelis enim Naturalia atque Moralia generose transtulit: ita applaudente
                        Gaza vetere sodali: qui diuersas Arsitotelis partes vertendo desum pserat,
                        vt quaedam ab se pariter translata combureret, ne amicissimi hominis
                        crescenti famae office, <pb id="s035" n="35"/> si ad eamulationem odiosa
                        comparatione certaretur. Latina enim vbertate facundior, et Graecorum
                        modestissimus hoc facile dabat elate ambitioso, et amplioris fortunae
                        percupido, quod ipse omnis semper lucri, et praesenti tanquam euanidae
                        laudis contemptor extitsset. Argyropyli autem sermones, cum fastidiosi, tum
                        graues eruditis auribus essent, et tum maxime, quum Ciceronem Graecas
                        ignorasse literas illoto ore praedicaret. Pestilentia demum Etruriam
                        euastante, Romam venit, profitendoque Graece Aristotelem, ita optimis
                        stipendijs vitam traduxit, vt tota substantia quotibianis sumptibus
                        aequaretur, et in extremo vitae actu iocatus, ditiores amicos, aeris alieni,
                        condito testamento, haeredes relinqueret. Vini et cibi aeque auidus et
                        capax, et multo abdomine ventricosus, immodico melopeponum esu, autumnalem
                        accersiuit febrem, atque ita septuagesimo aetatis anno ereptus est. Ioannes
                        autem Lascares eundem ciuem et magistrum hoc Graeco carmine laudauit, quod
                        Maioranus Lascaris discipulus sic vertit.</p>
                    <l>Hoc Argyropylus, patria procul alta sophiae</l>
                    <l>Dogmata qui coluit, conditur in tumulo.</l>
                    <l>Dat patria huic nomen, sacrum dat Roma sepulchrum,</l>
                    <l>Nescio que potior huic fuerit patria:</l>
                    <l>Illa genus, nomenque dedit, verum inclyta Romae</l>
                    <l>Nutriuit, coluit, perpetuoque tenet.</l>
                </div2>
                <div2 id="GiEB.01.90" n="90" type="section">
                    <head>LATOMI.</head>
                    <l>Hac Argyropyli teguntur vrna</l>
                    <l>Ambusti cineres, et ossa tantum,</l>
                    <l>In qua nec cineres, nec ossa tandem</l>
                    <l>Aetas inueniet: sed ampla nunquam</l>
                    <l>Fama destituet locum sepulti:</l>
                    <l>Quae per docta hominum volabit ora,</l>
                    <l>Totumque afficiet stupore mundum,</l>
                    <l>Donec Graecia Turcicos triumphos</l>
                    <l>Indignostomacho feret conquetque.</l>
                </div2>
                <div2 id="GiEB.01.91" n="91" type="section">
                    <head>Marullus Tarchaniota.</head>
                    <p>marvllvs Tarchaniota Graecus, inter alarios equites descriptus, Nicolao Ralla
                        Spartano duce in Italia militauit: ita labore ac studio duri martis cum
                        tenerrimis Musis per interualla feliciter adaequato, vt non Graeco tantum,
                        sed Latino carmine admitandus euaderet. Nam Theodori ac Argyropyli decora
                        vestigia subsecutus, nihil iam Graece doctum esse satis ad laudem putabar
                        nisi tota patrij sermonis facultas Romanae facundiae iungeretur: propterae
                        Florentiae Alexandram eruditi ingenij puellam vxorem duxit, Bartholomaei
                        Scalae vexilliferatus honore conspicui filiam. Hic est qui paulo ante
                        Graecorum nomini fauens, cum Politiano eius gentis ingenijs infersto,
                        maledicentissimis epistolis lites extenderat. Verum Marullus inquieto
                        ingenio nullibi sedem stabilem nactus, in cursu studiorum ac itinerum semper
                        fuit; transferendique munus tanta contentione, famaque ab alijs susceptum
                        semper contempsit, quasi minime par, aut certe nobilis gloria periculoso
                        opere peteretur, grauiora idcirco meditantem post editos Epigrammatum
                        libellos, quibus Apollo pereleganter arriserat, in Volaterrano Cecina amnis
                        solito inflatior, fallente equum caecovado, violenter abripuit, eo die quo
                        Ludouicus sfortia captus, vt ferrato in carcere miser expiraret, in
                        vlteriorem Galliam est perductus. Luxêre eum pari moestitia Graeci
                        Lantinique.</p>
                </div2>
                <div2 id="GiEB.01.92" n="92" type="section">
                    <head>PONTANI.</head>
                    <l>Hoc vacuum tibi Pierides statuêre sepulchrum</l>
                    <l>Et Graia, et Latia clare Marulle lyra.</l>
                    <l>Ipse etenim Aonia in sylua, atque Heliconis in antris</l>
                    <l>Laetus agens, illic ocia grata teris.</l>
                    <l>Illic formosae ludunt ad plectra puellae,</l>
                    <l>Et tecum ad choreas carmina lecta canunt.</l>
                    <l>Et tibi responsant syluae, Peneiaque antra,</l>
                    <l>Plaudit et Ogygio roscida ripa lacu.</l>
                    <l>Nil praeter nomen tumulo, per opacae vagaris</l>
                    <l>Culta per Elysium docte Marulle nemus:</l>
                    <l>Hinc tibi se ad cantum adiungit formosa Corinna,</l>
                    <l>Catat et ad calamos Delia culta tuos:</l>
                    <l>Illic compositos exercet Cyntha saltus,</l>
                    <l>Exercet raros Lesbia blanda choros.</l>
                    <l>Nec Parca eripuit, Musae rapuere Marullum.</l>
                    <l>Arnidi ne fieret grata rapina Deae.</l>
                    <l>Sis felix igitur Musis comes, et tua Musae</l>
                    <l>Ambrosio foueant membra adamata sinu.</l>
                </div2>
                <div2 id="GiEB.01.93" n="93" type="section">
                    <head>ANDEREAE DACTII.</head>
                    <l>Ingenio Phoebo, belli par munere Marti,</l>
                    <l>Graia domus Cecina busta Marullus habet.</l>
                    <pb id="s036" n="36"/>
                    <gap desc="illustration" resp="sampling"/>
                </div2>
                <div2 id="GiEB.01.94" n="94" type="section">
                    <head>EIVSDEM.</head>
                    <l>Euasit toties hostilia tela Marullus,</l>
                    <l>Vt Cecinae tumidis obrueretur aquis.</l>
                </div2>
                <div2 id="GiEB.01.95" n="95" type="section">
                    <head>PIERII VALERIANI.</head>
                    <l>Cur adeo fluctus contra conaris? in vndis</l>
                    <l>Oppetysse horres cur Helicone satus?</l>
                    <l>Igneus vt gelido vigor extinguatur in amne</l>
                    <l>Forte times? atqui, saepe fit ignis, aqua.</l>
                    <l>No~hoc, inquis, habet male me: quod miles et acer</l>
                    <l>Sim, doleo: sub aquis militem obire pudet.</l>
                    <l>Ah, ne indigneris, miles licet impiger, astra</l>
                    <l>Hac peruulgata fortibus ire via.</l>
                    <l>Hac pius Aeneas, et bello magnus et armis,</l>
                    <l>Hac Romae fertur Romulus isse pater,</l>
                    <l>Sfortia summus honos belli, inuictusque Robertus.</l>
                    <l>Hac quâ tu ad superos transiliêre polos.</l>
                    <l>Debentur coelo sories, coelo ignis et aer,</l>
                    <l>Vndaque supposita est: infirma terra tenet,</l>
                    <l>Scandnti a terra ad coelum stat limes in vndis,</l>
                    <l>Primus, age hac coelum scande Marulle via.</l>
                </div2>
                <div2 id="GiEB.01.96" n="96" type="section">
                    <head>TIBALDEI.</head>
                    <l>Hîc situs est celebris cithara glagioque Marullus,</l>
                    <l>Qui Thusco (heufacinus) liquit amne animam</l>
                    <l>Neptune immitis: meruit si mergier ille,</l>
                    <l>Mergier Aonio flumine deberat.</l>
                </div2>
                <div2 id="GiEB.01.97" n="97" type="section">
                    <head>LATOMI.</head>
                    <l>Est aliquid lenisse feras, fluuiosque stetitisse,</l>
                    <l>Inque opus arguta saxa animasse lyra.</l>
                    <l>Plus est imbelleis traxisse in castra Camoenas,</l>
                    <l>Ille sit Amphion: iste Marullus erit.</l>
                </div2>
                <pb id="s037" n="37"/>
                <div2 id="GiEB.01.98" n="98" type="section">
                    <head>Demetrius Chalcondyles.</head>
                    <gap desc="illustration" resp="sampling"/>
                    <p>DEMETRIVS Chalcondyles diligens grammaticus, et supra Graecorum mores, cum
                        nihil in eo falla ciarum aut fuci notaretur, vir vtique lenis et probus,
                        scholam Florentiae instaurauit, desertam ab Argyropylo, et a Politiano
                        deficientibus Graecis occupatam: se ambitioso peracrique aemulo multis bonis
                        malisque artibus suggestus locum et nomen defendendi Demetrius cessit,
                        Latina praesertim tancundia inferior, et ob id rarescente auditorio a
                        iuuentute destitutus, quando quidem vel apprime doctus, facile ieiunus et
                        hebes, lasciuis et delicatis auribus videri poterat: quibus Politiani
                        decantantis, et varios spargentis flores, iucunda argutaque vox et falsa
                        comitas mira dulcedine placuisset. Sed mansit Demetrio honestus gratiae
                        locus apud Laurentium, vel infesto, et oblique sem per incessente Politiano,
                        qui cum neminem e latinis sibi parem pateretur, Graecis ipsis eruditior
                        existimari volebat. diuisit idcirco munera Laurentius, vt aemulationis lites
                        ditimeret: et filij praeceptorum contentione ad discendum accenderentur. Sed
                        eo principe virtutis eximiae morte sublato, Demetrius Mediolanum a Ludouico
                        Sfortia accitus est, abducta secum vxore Florentia, e qua iam liberos
                        susceperat. Nec multo post profitendo perscriptoque vtili volumine, rudimeta
                        Grammatiae publicauit, quod Theodori, <pb id="s038" n="38"/> quanquam
                        insignis liber de arte eadem, vti proectis et doctis scriptus, durior
                        videretur. Vxor virili industria familiam regebat, ipso sene et literarum
                        studijs occupato: sed ea libertas in mire foe cunda vxore dubiam pudicitae
                        famam fecit: quanquam trs filij ipsam veri pratris effigiem ore Graeco
                        penitus referrent. Theophilus natu maximus iuuenis turbulentus, cum Ticini
                        Homerum profiteretur, nocturno, et petulanti certamine confossus interijt:
                        et Basilius mira ingenij indole, euocante Leone, vt in gymnasio Romano
                        iuuentutem do ceret, paucis mensibus ex lenta febre contabuit. Seleucus vero
                        natu minimus ad pubertatem non accessit. Caeterum Demetrius octogenario
                        maior, non plane miser, quod nihil de obitu Theophili occultante matre
                        didicisset, Mediolani fato functus est, paulo ante quam Galli Iulij
                        pontificis et Venetorum armis Italia pellerentur.</p>
                </div2>
                <div2 id="GiEB.01.99" n="99" type="section">
                    <head>INCERTI.</head>
                    <l>Viuens corona nobilis iuuentutis</l>
                    <l>Circundabaris vndequaque demetri,</l>
                    <l>Dum ostenderes iter per Atticos campos.</l>
                    <l>Certe beatus, si obitigisset morienti.</l>
                    <l>Doctam videre tibi super stitem prolem:</l>
                    <l>Oculumque claudi languidum a tuis natis,</l>
                    <l>Aut hoc sepulchrum lachryma illorum spargi.</l>
                </div2>
                <div2 id="GiEB.01.100" n="100" type="section">
                    <head>MICHAELIS MARVLLI.</head>
                    <l>Dum ver hymettium diu.</l>
                    <l>Nequicquam apis quaerit vaga,</l>
                    <l>In os sacrum Chalcondyli,</l>
                    <l>Et labra suauistua incidens:</l>
                    <l>heus, inquit, aequales bonae</l>
                    <l>Huc huc adeste sedulae,</l>
                    <l>Matrem videtis Attida.</l>
                </div2>
                <div2 id="GiEB.01.101" n="101" type="section">
                    <head>LATOMI.</head>
                    <l>Quid est quod vsquam sit satis mortalibus,</l>
                    <l>Sui nec vlla parte cor quod torqueat?</l>
                    <l>Senex, nec absque litterarum gloria</l>
                    <l>Vixi: at malorum hoc est catena longior:</l>
                    <l>Durisque emuntur litterae laboribus:</l>
                    <l>Et sane iniquis efferuntur praemys.</l>
                    <l>Foecunda coniunx, et domi perstrenua,</l>
                    <l>Sui pudoris proximum est periculum.</l>
                    <l>Iam bis miser, quod quid sit educatio.</l>
                    <l>Simulque scirem, quia mali sit orbitas.</l>
                    <l>Quare referta cum malis sint omnia,</l>
                    <l>Vitam vt cito obeas leuissimis, pete</l>
                    <l>Quo tunc beatus, hîc quod haud vales agas,</l>
                    <l>Ito, et precare mutuum demetrio.</l>
                </div2>
                <div2 id="GiEB.01.102" n="102" type="section">
                    <head>Marcus Musurus.</head>
                    <p>MARCVS Musurus genere Cretensis, exactae diligentiae grammaticus, et rarae
                        felicitatis poetas, in gymnasio Patauino aliquandiu Graecos authores
                        interpretatus, secunda perspicacis ingenij fama ad integram doctrinae
                        maturitatem peruenit: sed saeua coniuratione externatum gentium afflictis
                        bello Venetis inde exturbatus, ita tranquillum otium quaesiuit, vt Graeco
                        carmine diui Platonis laudes elegantissime decantaret. Extat id poema, et in
                        limine operum Platonis legitur, commendatione publica cum antiquis elegantia
                        comparandum. Leone autem ingenijs ullustribus praeclara praemia proponente,
                        Romam venit. Nec multo post Manilio Ralla eruditi iudicij viro Graeco morte
                        sublato, Archiepiscopus Epidaurensis effectus est. Eam autem secundae
                        Fortunae celeritatem, quasi ab occultis fatis maiora praemia monstrarentur,
                        immoderato animo tulit, sic vt insana vehementique ambitione percitur, nouum
                        illum sacrate mitrae honorem nequaquam ingenij merito parem duceret,
                        nulloque pudore praeproperus ab purpuram aspiraret, quum saepe quereretur,
                        Graeci generis neminem quasi probro gentis lectum fuisse, quando Princeps in
                        donando purpura maxime liberalis, vno comitiali die supra triginta nationum
                        omnium delecta capita galero purpureo perornasset. Ab hac intem pestiua siti
                        contabuit corpus adeo celeriter, vt obrepente morbo intercute, vix
                        ostentatis mitrae insignibus expirarit. In templo Pacis tumulatus est.
                        Amiterninus autem Antonius sepulchro hoc distichon inscripsit.</p>
                    <pb id="s039" n="39"/>
                    <gap desc="illustration" resp="sampling"/>
                    <l>Musure mansure parum, properata tulisti</l>
                    <l>Praemia: namque cito tradita, rapta cito.</l>
                </div2>
                <div2 id="GiEB.01.103" n="103" type="section">
                    <head>LATOMI.</head>
                    <l>Arma Pelasgiacas quaterent dum Turcica terras,</l>
                    <l>Inueherent culto barbariemque solo:</l>
                    <l>Quid facerent Musae? fugêre Helicone relicto,</l>
                    <l>Phocin et Ascraeum deseruêre numus.</l>
                    <l>Regna Latina petunt: et rat Musurus in Illis:</l>
                    <l>Hospitio vituntur hospitis ante sui.</l>
                    <l>Nunc etiam bustum, grata pietate, sepulti</l>
                    <l>Officy quauis sedulitate colunt.</l>
                    <l>Thespiacas frondeis circum, et Permessida laurum,</l>
                    <l>Et sacro spargunt ex Helicone thymum:</l>
                    <l>Castalias lymphas aliae. et cape munera dicunt.</l>
                    <l>Musure, Aony factus Apollo chori.</l>
                    <l>Ioannes Lascares.</l>
                    <p>IOANNES Lascares Graecorum fere omnium, qui Othomanicis armis patria pulsi in
                        Italiam confugerunt, nobilissimus atque doctissimus fuit. Stirpem enim
                        sanguinis incorrupti ad Imperatoris Constantinopolitani decus generosis
                        moribus referebat, vtpote qui ab ingenua educatione optimas literas
                        imbibisset. Naufragum excepit Laurentius Medices, cui nihil antiquius vnquam
                        fuit, quam ingenia liberali beneficio deuinxisse Is tum absoluendae
                        Bibliothecae studio tenebatur. Ob id Lascarem ad conquirenda</p>
                    <pb id="s040" n="40"/>
                    <gap desc="illustration" resp="sampling"/>
                    <p>volumina Byzantium cum legatione ad Baiazetem bis misit: nec defuit honesta
                        petenti vsquam Barbarus imperator: quippe qui erat totius philosophiae
                        studiosus, Auerroisque sectator eximsus: et de Laurentio priuatim tanquam de
                        illustri cultore virtutis optime sentiret, cum paulo ante Bandinum
                        percussorem fatris fuga in Asiam elasum in catenis ad supplicium
                        tradidisset, singulari quidem religionis, atque iustitiae exemplo, quod ille
                        immane scelus in templo ausus, moerita poena plectendus censeretur. Itaque
                        Lascares tuto abdita Graeciae perscrutans, cum patriae opus victoribus
                        cessissent, nobiliora diuitijs antiquae dignitatis volumina collegit, vt in
                        Italia seruarentur. Transiuit demum in Galliam, legatumque Ludouici regis
                        apud Venetos egiti nec multo post Leone veteris aminicitiae nomine
                        liberaliter eum attollente, nobiles e Graeciapueros adduxit in stituto ludo
                        in Quirinali, ne Graeca lingua scite loquentium soboles interiret. Valebat
                        Latina facundia, ita vt versus qui extant perscriberet, sed adeo contumaci
                        sterilitate desidiosus erat, vt invertendo Graeca vix Polybij
                        Castrametationem efflagitantibus amicis expresserit, quod id studium recto
                        an maligno iudicio, incertum, penitus damnaret. Verum egregia cum laude
                        praestitit, vt Latini haberent emendatiora, quae minore ipsorum labore
                        verterentur. Honestae facultates non certo rixae reditu, sed aliena
                        liberalitate quaesitae, vel in rem negligenti et sum ptuose viuenti nunquam
                        defuerunt, vt nonagenarius fere senex articulari morbo deformatus, Romae
                        moreretur. Sepultus est in aede Gothica diuae Agathae supra Suburram,
                        fecitque sibi Graecum Epitaphium, quod Maioranus sic vertit.</p>
                    <pb id="s041" n="41"/>
                    <l>Lascaris in terra est aliena terra sepulius.</l>
                    <l>Nec nimis externam quod querertur erat.</l>
                    <l>Quam placidam, ô hospes reperit, sed deflet Acheis</l>
                    <l>Libera quod nec adhuc patria fundat humum</l>
                </div2>
                <div2 id="GiEB.01.104" n="104" type="section">
                    <head>TIBALDEI.</head>
                    <l>lascaris hic Graiûm specimen: ne crede cadauer</l>
                    <l>Illius esse sub hoc marmore, sed statuam.</l>
                    <l>Altera quippe fuit Niobe dolor impius illam</l>
                    <l>Natorum hunc podagrae transtulit in lapidem.</l>
                </div2>
                <div2 id="GiEB.01.105" n="105" type="section">
                    <head>LATOMI.</head>
                    <l>Lascarus hîc Graiae doctinae et niminis haeres,</l>
                    <l>Vultimus ex illa gente domoque iacet.</l>
                    <l>Cum quo lugemus florem perysse Pelasgûm,</l>
                    <l>Helladaque ingenys obsoluisse bonis.</l>
                    <l>Damna tollenda nimis, sed quae maiora futura,</l>
                    <l>Huius ni pietas aduigilasset, erant.</l>
                    <l>Qui non contentus priscos conquirere libros, Italiam et tantis accumulasse
                        bonis:</l>
                    <l>Semine Mygdoniae pubis repleuit eandem,</l>
                    <l>Quos natiua penes linguaque voxque foret.</l>
                    <l>Queis tibi pro meritis Latium sese obligat illa</l>
                    <l>Dempturum patriae barbara vincla tuae.</l>
                </div2>
                <div2 id="GiEB.01.106" n="106" type="section">
                    <head>Rodulphus Agricola.</head>
                    <gap desc="illustration" resp="sampling"/>
                    <pb id="s042" n="42"/>
                    <p>QVIS non te Rodulphe Agricola inusitato, et plane portentoso conspirantium
                        syderum concursu natum esse fateretur, si vim coelestis tam varie radiosi
                        luminis, non secus ac in astris cursum certior disciplina deprehenderet?
                        Hausisti enim Hebraicas Graecasque literas vsque adeo stupenda celeritate,
                        vt nequaquam Gruningiae in vltima Frisia, sed Hierosolymis Athenisque natus
                        ac educatus a doctissimis crederêre. Latinas porro tanta felicitate
                        didicisti, docuistique, vt exacta puritas, ac illa nobilis vbertas Romanae
                        eloquentiae, nostro cum pudore in squallenti asperoque Oceani littore
                        quaerenda videatur. Viuent profecto in admirantium manibus tua illa, quae
                        auide leguntur in Dialecticis Rhetoricisque praecepta, et diuni ingenij
                        carmina, quibus vel illustribus poetis numeros excusisti. Nos vero in magno
                        vitae tuae desiderio, aut numinum, aut certe syderum incostantiam
                        indignanter vsquequaque mirabimur, quae tantis cumulatum muneribus teris
                        tantum ostenderint, grauiore quidem iniuria humani generis, cum ille
                        coelesti autafortasse dignior, in secundissimo foecunditatis cursu
                        raperetur. Defunctum Heydelberga Germaniae vrbe gymnasio clara, decuriones
                        sepulchri honore perornarunt. Hermolaus autem Barbarus apud Caesarem
                        legatus, inscripto epigrammare supremum amicitiae munus exoluit.</p>
                </div2>
                <div2 id="GiEB.01.107" n="107" type="section">
                    <head>HERMOL. BARBARVS.</head>
                    <l>Inuida clauserunt hoc marmore fata Rodulphum</l>
                    <l>Agricolam, Frisy spemque decusque soli.</l>
                    <l>Scilicet hoc vno merutt Germania, quicquid</l>
                    <l>Laudis habet Latium, Graecia quidquid habet.</l>
                </div2>
                <div2 id="GiEB.01.108" n="108" type="section">
                    <head>LATOMI.</head>
                    <l>Qui putat ingenys patriam conferre, Rodulphum</l>
                    <l>Agricolam, Latydixerit esse soli.</l>
                    <l>Aut extra Italiam masci minus esse beatum,</l>
                    <l>Hunc ipsum Frisium, qui putat, esse sciat.</l>
                </div2>
                <div2 id="GiEB.01.109" n="109" type="section">
                    <head>Leo Baptista Albertus.</head>
                    <p>LEONI Baptistae ex Albertorum familia Florentiae clare, Politianus, audita
                        eius morte, nobile encomium cecinit: nos autem eius ingenij acumen, et styli
                        felicitatem in confragosa materia plurimum admiramur. Nouumenim opus
                        aedificatoriae facultatis, et propter linguae inopiam valde impeditum, nec
                        satis eloquentiae capax, aggressus est, tanta facundia, vt imperitos obscuro
                        rudique eius seculo, et certa disciplinae luce carentes architectos in
                        semitam rectissimae rationis deduxerit, cum Vitruuij praecepta densissimis
                        obsessa tenebris illustraret, ac inspectis antiquorum aedificiorum
                        reliquijs, atque inde accurata dimetiendi ratione initiorum et finium
                        ordinem deprehen disset, ita vt inopem et corruptis artibus incultam aetatem
                        nostram admirabili abditarum rerum copia locupletasse existimetur. Scripsit
                        etiam in pictura de Recessibus et vmbris, lineisque ex optices disciplina,
                        quibus rerum imagines in eodem sitas plano, tanquam remotas et extantes,
                        erudita manus exprimere consueuit. Ex speculo quoque reflexis radijs: nam
                        ipsius effigiem arguto penicillo pereleganter est assecutus, quam apud
                        Pallantem Oricellarium in hortis vidimus. Extat etiam Apologorum vrbanae
                        grauitatis libellus, quo vel Aesopum inuentionis amoenitate superasse
                        iudicatur, et Momus summae gratiae dialogus, ac ideo cum antiquis operibus
                        multorum sententia comparandus.</p>
                </div2>
                <div2 id="GiEB.01.110" n="110" type="section">
                    <head>IANI VITALIS.</head>
                    <l>Albertus iacet hîc Leo, Leonem</l>
                    <l>Quem Florentia iure nuncupauit.</l>
                    <l>Quod princeps fuit eruditionum,</l>
                    <l>Princeps vt leo solus est ferarum.</l>
                </div2>
                <div2 id="GiEB.01.111" n="111" type="section">
                    <head>LATOMI.</head>
                    <l>Quisquis Barbarus es, rudisque Phoebi,</l>
                    <l>Hoc saxum pedibus caue profanes,</l>
                    <l>Quod sane eximium tegit Leonem,</l>
                    <l>Peius angue tuum genus perosum.</l>
                    <pb id="s043" n="43"/>
                    <gap desc="illustration" resp="sampling"/>
                    <l>Nam Musis sacer est, easque secum</l>
                    <l>Vel hîc in tumulo moratur oris</l>
                    <l>Docti blanditys, vel ipse cum illis</l>
                    <l>Indagat Clarios comes recessus.</l>
                    <l>Doctis multyugam referre praedam</l>
                    <l>Non raro vnde solet, stupente Apelle,</l>
                    <l>Atque Vitruuio sagacitatem</l>
                    <l>Sed quid te dubium morer? Leonem</l>
                    <l>Albertum satis y loquuntur vngues.</l>
                </div2>
                <div2 id="GiEB.01.112" n="112" type="section">
                    <head>Laurentius Medices.</head>
                    <p>SALVE heros optime, maxime ingeniorum liberalis educator, artiumque omnium et
                        elegantiarum pater, ac vnicus verae virtutis aestimator. Salue iterum
                        immortale praeconium merite: cum te vigilanter excubante, non Etruria modo
                        tua, sed omnis quoque Italia opulenta pace floruerit: scilicet vt mox orbata
                        te custode et vindice, intestina fatalique insania, et externa immanitate
                        vastata concideret. Sed salue itidem, qui luculenter et fouisti Musas, et
                        feliciter exercuisti. Praeclarus vtique Vatum hospes et aemulus, ideoque
                        coelesti munere nomini tuo debita virenti laurea dignissime: nisi haec
                        fortuna tua putetur inferior, quando Cosmum auum eruditi seculi decus gloria
                        superasse summe arduum videri poterit: nisi Leonem decimum, ad ornandam
                        virtutem coelo datum, felici prole genuisses.</p>
                    <pb id="s044" n="44"/>
                    <gap desc="illustration" resp="sampling"/>
                </div2>
                <div2 id="GiEB.01.113" n="113" type="section">
                    <head>IANI VITALIS.</head>
                    <l>Nil mortale vnquam vita tibi contigit omni</l>
                    <l>O Patriae pater et decus immortale tuorum</l>
                    <l>Laurenti, nisi cum te mors immitis ademit.</l>
                    <l>Illa quidem non te vitali lumine cassum</l>
                    <l>Extinxit, verum quicquid sanctique bonique</l>
                    <l>Orbis habet, tecum simulabstulit: aurea quando</l>
                    <l>Secula foedauit scabra rubigine ferri,</l>
                    <l>Non tamen vlla vnquam viderunt tempra dignum</l>
                    <l>Te magis, et tilulis et maiestate decoro,</l>
                    <l>Cui magnus cosmus auus, et cui filius altum</l>
                    <l>Maximus ille Leo princeps Romanus honorum</l>
                    <l>Atque aeternarum laudum erexêre theatrum.</l>
                </div2>
                <div2 id="GiEB.01.114" n="114" type="section">
                    <head>MYRTEI.</head>
                    <l>Occidit vt fato Medices Laurentius, ora</l>
                    <l>Conuertens in solicitas Florentia Musas</l>
                    <l>Dixit, Abite, aliud nunc vobis quaerite tectum.</l>
                    <l>Cui Musae: Nos hospitium sane perdimus vsquam</l>
                    <l>Quaerendum: Sed tu Medice Florentia rapto,</l>
                    <l>Amissum inuenies nusquam: quin desinis ipsa</l>
                    <l>Esse illud decus et Laty Florentia lumen.</l>
                    <l>Nos erimus Musae, tum si quid nostra parente</l>
                    <l>A loue dat pietas sperare, videbimus vllo</l>
                    <l>Tempore post heroa Deorum in sede suprema</l>
                    <l>Immortalem alti nutu Iouis astra regentem.</l>
                </div2>
                <div2 id="GiEB.01.115" n="115" type="section">
                    <head>LATOMI.</head>
                    <l>De te nil dicam: sed enim si dixero, quantum est</l>
                    <l>Velde Dys genitum, vel genuisse Deos?</l>
                    <l>Vatibus Ausonys mandatum hoc muneris esto:</l>
                    <l>Capere nam laudes est violare tuas.</l>
                </div2>
                <pb id="s045" n="45"/>
                <div2 id="GiEB.01.116" n="116" type="section">
                    <head>Petrus Leonius.</head>
                    <gap desc="illustration" resp="sampling"/>
                    <p>PETRVS Leonius Spoleti natus, multo acumine persicacis ingenij, eruditaque
                        facundia, inter medicos primus fere prolato Galeno, verum medicinae limen
                        aperuit, quum in clarissimis Italiae gymnasijs profitendo, exercendoque
                        artem summa nominis authoritate, non ex foeculentis Arabum lacunis: sed ex
                        purissimis Graecorum fontibus haurienda praecepta artis, atque remedia
                        docuisset. Is erat validis disciplinarum omnium praesidijs instructus, ita
                        vt Astrologiae et veteris item Magiae peritissimus haberetur: quod de euentu
                        grauissimarum rerum diuina praedictione iudicare consueuisset. Constat enim
                        eum amicis saepe dixisse, sibi subitae mortis periculum in aqua portendi:
                        vnde flumina crebrasque nauigationes formidaret, quam ob causam, quum alia
                        omnia ad quaestum, et decus secunda retineret, e Patauio, Ventijsque in
                        Vmbriam et Spoletum emigravit, vt mutata sede, nauigationum occasiones
                        effugeret. Sed Fata vbique viam inueniunt. Inde enim Laurentio Medice
                        suprema valetudine tentato, Florentiam accitus, adeo inani, aut certe
                        fatalispe concepta desalute decumbentis, occultans atrocis morbi impetum
                        contempsit, vt oblata alijs ex arte remedia reijceret, et insurgentis
                        naturae viribus nihil verendam morbi vim, facile cessuram polliceretur.
                        Verum non diu post ea cunctatione <pb id="s046" n="46"/> detecta malignitate
                        pituitae, aegroque sensim deficienti, superuenit Lazarus Placentinus
                        illustris medicus, a Ludouico Sfortia Ticino missus, sera quidem afferens
                        remedia: sed oblique Leonium iam toti familiae inuisum perstringens, quod
                        neglectis morbi initijs, facillimae curationis occasiones temere
                        contemnentis imprudentia deperissent. Per hunc modum expirante Laurentio,
                        Leonius ex infamiae dolore commota mente, exitialem insaniam, lugentiumque
                        familiarum lethale odium contraxit, ita, vt in proximae Caregio villae
                        puteum, sponte, an illata vi incertum, praeceps datus mergeretur. Fuêre qui
                        Petri Medicis feruida ira mortem patris more barbaro vindicantis, id scelus
                        admissum crederent, vti Actius Syncerus Etrusco carmine deplorauit. Sed
                        nullum omnino praeclarius patratae necis argumentum exortam inde suspicionem
                        fouet, quam ipsius authoris, par sceleri ad iustam poenam interitus, quum
                        ille a clade Gallorum ad Lyrim aufugiens, in ostio fluctibus naue obruta,
                        foede perierit.</p>
                </div2>
                <div2 id="GiEB.01.117" n="117" type="section">
                    <head>IANI VITALIS.</head>
                    <l>Dum timet astrologus sua Fata Leonius vndas,</l>
                    <l>Et fugit e ripis magne Timaue tuis:</l>
                    <l>Illa eadem frustra fugientem aduersa sequuntur,</l>
                    <l>Qua rapitur tacita nobilis Arnus aqua:</l>
                    <l>Hîc tu florentem medicis Florentia curis</l>
                    <l>Praeruptum, ô facinus, corripis in puteum:</l>
                    <l>Astra repraesentat sic funera, dum fugit ille,</l>
                    <l>Tutius hunc poterant quam latuisse poli.</l>
                </div2>
                <div2 id="GiEB.01.118" n="118" type="section">
                    <head>LATOMI.</head>
                    <l>Pallet, conspectis vbicunque Leonius vndis,</l>
                    <l>Et veluc a certo protinus hoste timet.</l>
                    <l>Scilicet has tacite didicit monstrantibus astris,</l>
                    <l>Moliri vitae Fata suprema suae.</l>
                    <l>Cur sed vbique timet? cur omneis denique, semper?</l>
                    <l>Astra cauendi etiam cur tacuîre vitam?</l>
                    <l>An non terra suos gignit, licet arida, fonteis?</l>
                    <l>Et coelum pluuitas non quoque seruat aquas?</l>
                    <l>Forsitan has aliquo puteo tibi Fata reponunt:</l>
                    <l>Nec poteris clare cum Phaetonte mori.</l>
                    <l>Sed fugis Euganeos, Padumque, et aquosa Timaui:</l>
                    <l>Stulte, fuge, et longum dedecorare metum.</l>
                </div2>
                <div2 id="GiEB.01.119" n="119" type="section">
                    <head>Hermolaus Barbarus.</head>
                    <p>NVLLA hercle cuiusquam defuncti insigni effigies, maiore merito, quam tua in
                        Musaeo spectatur Hermolae eruditorum omnium, omnibus numeris longe
                        doctissime. Nouocomensibus enim C. Plinium Secundum ciuem suum, ab imperitis
                        inuidiose surreptum, erudita, praeclaraque sententia reddidisti, eumque
                        eductum tenebris, et multo squallentem siru, immenso radiantis ingenij tui
                        lumine penitus illustrasti: scilicet, vt recepta antiqua dignitate sibi
                        persimilis in lucem prodiret, ac ea omnino quae in foro a Comensibus erecta
                        est, dignus marmorea statua spectaretur. Sed tibi publico nomine debemus
                        omnes, quod Themistium tenebrosis Aristotelis operibus viuido splendore
                        lucem afferentem, Latia sermone donaueris, vt quantus esses in Physicis,
                        Dialecticis, atque Rhetoricis, tot nobiles exuberantis ingenij foeturae
                        testarentur: nec satis fuerit impeditissimam illam Geographiae syluam,
                        inaccessam multis nullique penitus exploratam, glorioso labore penetrasse,
                        nisi ex ipso telluris, et naturae germinantis gremio singulas salutares, et
                        noxias her bas, traducto, ac explorato Dioscoride, aegris mortalibus
                        demonstrasses. Sed qui linguarum et disciplinarum omnium difficultates
                        euasisse videris, longe maximo etiam inuicti animi praeconio, infestam
                        virtuti tuae inuidiam generose superasti, quum te speciosis honoribus
                        perfunctum, et tum supremam idcircosque grauissimam legationem Romae
                        agentem, Innocentius Octauus, admiratione virtutis, Aquileiensem Patriarcham
                        renuntiasset, vel non probante Senatu Venero, qui nihil, vel inusitatae
                        virtuti, extra leges tribuendum censuerat. Tulisti quippe aequo animo
                        suffragiorum seueritatem, quum ex eo tamen pari merito tibi purpura
                        pararetur. Sed mors ante diem irrepsit, et pestilenti quidem morbo
                        properata, adeo vt quod a Pico, Politianoque Florentia laboranti per
                        dispositos equos mittebatur mirae potestatis antidotum, veneni celeritate
                        praeuerterit, scilicet, vt nimis seuera patria optimi ciuis ossa non
                        haberet, quae sub colle hortorum ad Flumentanam portam sepulchro condita e
                        Campo Martio, ab erudita Romana iuuentute salutantur.</p>
                    <pb id="s047" n="47"/>
                    <gap desc="illustration" resp="sampling"/>
                    <l>Barbariem, Hermoleos Latio qui depulit omnem.</l>
                    <l>Barbarus hîc situs est, viraque lingua gemit.</l>
                    <l>Vrbs Venetûm vitam, mortem dedit inclyta Roma,</l>
                    <l>Non potuit nasci, nobiliusue mori.</l>
                </div2>
                <div2 id="GiEB.01.120" n="120" type="section">
                    <head>PIERII VALERIANI.</head>
                    <l>Peregrine ciuis, nate in vrbe, et aduena,</l>
                    <l>Quicunque adoras templa Musarum sacra:</l>
                    <l>Huc in beatae, et si occupatus, Vrsulae</l>
                    <l>Diuerte, cultum hinc a sinistra suspice</l>
                    <l>Inter sacratos hinc et inde Praesules,</l>
                    <l>In purpurata veste nobilem virum.</l>
                    <l>Quid fronte prima iam ominaris maximum?</l>
                    <l>Viua haec imago est Hermolai Barbari,</l>
                    <l>Aciem sacrasti, ne profana videris,</l>
                    <l>Candente felix aere lumen excute.</l>
                </div2>
                <div2 id="GiEB.01.121" n="121" type="section">
                    <head>LATOMI.</head>
                    <l>Quid stas, et titulum stupes, Viator.</l>
                    <l>Hoc sub saxo aliquem ratus sepultum</l>
                    <l>Gallum, Theutonicum, Scotum, vel Anglum,</l>
                    <l>Genetis quas modo Barbaras vocamus?</l>
                    <l>Erras. Barbarus Hermolaus ille,</l>
                    <l>Ille Barbarus, vtriusque linguae</l>
                    <l>Venus, delitiae, lepor, voluptas,</l>
                    <l>Quo nemo melius tenebat omneis</l>
                    <l>Germanae numeros locutionis:</l>
                    <l>Hoc sub marmore, nunc cinis, recumbit:</l>
                    <l>At non mortuus: immo mortis ipso</l>
                    <l>Victurus scelere vsque et vsque et vsque:</l>
                    <l>Rumpatur Venetus licet Senatus.</l>
                    <l>At si te nouitas moratur huius</l>
                    <l>Vocabuli, ratione scito factum,</l>
                    <l>Qua suos Domini solent Quirites</l>
                    <pb id="s048" n="48"/>
                    <l>Insignire Duces, vt Africanos,</l>
                    <l>Cimbros, Pannonicos, Isauricosque:</l>
                    <l>Victarum puta gentium trophaeis.</l>
                    <l>Sic et barbarie per hunc Latinis</l>
                    <l>Pulsa finibus, et iugum subacta,</l>
                    <l>Iure Barbarus optimo vactur.</l>
                </div2>
                <div2 id="GiEB.01.122" n="122" type="section">
                    <head>Georgius Merula.</head>
                    <p>IN Georgio Merula ab aquis Statiellis Alexandrino, ingenium subagreste, atque
                        ideo ad lucubrationum labores maxime validum, nullisque obiter voluptatum
                        illecebris lacessitum emicuit, passim florentibus Graecarum literarum
                        studijs, quarum felici societate antiqui decoris ornamenta Latinae facultati
                        tradebantur. Ob id variae eruditionis laude celebratus, quadraginta amplius
                        annos, cum Venetijs, tum Mediolani iuuentutem docuit: in alienos saepe
                        libros acerbius censuram exercens, quum saepe Calderini, Galeotti, et
                        Politiani errata, vel certe praetermissa notare contenderet, publicatis
                        Annotationum libellis, quibus late nomini fama apud stupentes grammaticos
                        quaereretur. Edidit etiam translationem Dionis de Traiani gestis: sed
                        petenti Ludouico Sfortiae historiam perscripsit, Vicecomitum principum
                        origines et bella continentem, sobrio quidem stylo, ac ex omni parte Latino,
                        sed in quo lectores minus austeri peramoena diuerticula passim requirant.
                        Caeterum postremi eius historiae libri meo iudico iucundiores, aeternum
                        dormituri, denegata luce in abditis scrinijs iacent, quum nemo e generosa
                        stirpe Vicecomitum omnino prodeat, qui sepultum familiae patriaeque decus,
                        in lucem asserere velit: quandoquidem nemo fere sit ex ea gente, qui non
                        spreto verae virtutis nomine, ab incondito luxu decoxisse videatur. Perijt
                        exactae aetatis senex, tonsillis fauces occupantibus, Politiano obiter
                        vehementi metu liberato, cum in Miscellaneam eius centuriam, cohortes, et
                        alas, quae impetu obruerent, emissurus esse diceretur. Ludouicus princeps
                        optime de literis merito, iustum funeris honorem persoluit, elatusque est ad
                        aedem Eustorgianam: et hoc carmen sepulchro Lancinus inscripsit.</p>
                    <l>Vixi alijs inter spinas, mundique pocellas,</l>
                    <l>Nunc hospes coeli Merula, viuo mihi.</l>
                </div2>
                <div2 id="GiEB.01.123" n="123" type="section">
                    <head>LATOMI.</head>
                    <l>Cur fugis a tibulo? quo tam cito, quaeso, Viator?</l>
                    <l>Siccine, quod possim carpere, habere times?</l>
                    <l>Ingenio hoc vixi, fateor: plureisque lacessi</l>
                    <l>Pro rigido exercens scilicet ense stylum.</l>
                    <l>Parcebam nulli, gaudens e caede frequenti</l>
                    <l>Lassa cruentatas figere in ora manus.</l>
                    <l>Et tu forte times, ne nunc quoque dentibus idem,</l>
                    <l>Quaeque Theoninis non placitura petam.</l>
                    <l>Optarim sane: neque enim tibi abiret inultum</l>
                    <l>Phoebe, sacerdotem sic habuisse tuum.</l>
                    <l>Nam foedasse suas quod me malus acuit arteis,</l>
                    <l> (Tutari parteis hoc vocat ille suas)</l>
                    <l>Tergendis voluit pueris is a clunibus essem,</l>
                    <l>Quos male mundatos mors inopina rapit.</l>
                    <l>Ah miser, at quod idem multi quoque nunc imitantur,</l>
                    <l>Iam successorem mîfore spero aliquem.</l>
                </div2>
                <div2 id="GiEB.01.124" n="124" type="section">
                    <head>Politianus.</head>
                    <p>POLITIANVS a prima statim iuuenta admirabilis ingenij nomen adeptus est: quum
                        nouo, illustrique poemate Iuliani Medicis equestres ludos celebrasset, Luca
                        Pulcio nobili poeta omnium confessione superato, qui Laurentij fratris
                        ludicrum equestris pugnae spectaculum, ijsdem modis et numeris decantarat.
                        In id enim e Graecis atque Latinis delectos flores populo stupendos
                        contulisse censebatur: nec multo post Iuliano a Pactijs in templo immaniter
                        interfecto, eius vindicatae coniurationis historiam Latine, ornatissimeque
                        perscripsit: professusque demum in gymnasio Graecas pariter, Latinasque
                        literas, tantos de se excitauit clamores, fauente iuuentute, vt Demetrius
                        Chalcondyles vir Graecus, praestantique doctrina, vti aridus atque ieiunus a
                        discipulis desereretur. Exinde Herodianum Romane loquentem publicauit,
                        cunctis haud dubie erepta laude, qui id generis munus ante susceperant,
                        quanquam aemuli cam translationem, vti nos a Leone pontifice</p>
                    <pb id="s049" n="49"/>
                    <gap desc="illustration" resp="sampling"/>
                    <p>accepimus, Gregorij Tiphernatis fuisse dicerent, quod passim inducto fuco, et
                        salsis neuorum coloribus interlita, alieni styli habitum mentiretur. Sed
                        eadem praecellenti studiorum omnium vbertate florentem, post editam
                        Miscellaneorum centuriam: publicataque Latina poemata, immatura mors
                        oppressit. Erat distorris saepe moribus vti facie nequaquam ingenua, et
                        liberali, ab enormi praesertim naso, subluscoque oculo per absurda, ingenio
                        autem astuto, et liberali, ab enormi praesertim naso, subluscoque oculo per
                        absurda, ingenio autem astuto, aculeato, occulteque liuido, quum aliena
                        semper irrideret, nec sua, vel non iniquo iudieio expungi pateretur. Ferunt
                        eum ingenui adolescentis insano amore percitum, facile in lethalem morbum
                        incidisse. Correpta enim cithara, quum eo incendio, et rapida febre
                        torreretur, supremi furoris carmina decantauit: ita, vt mox delirantem, vox
                        ipsa, et digitorum nerui, et vitalis denique spiritus, inuerecunda vrgente
                        morte, desererent: quum maturando iudicio integrae, stataeque aetatis anni,
                        non sine graui Musarum iniuria, doloreque seculi, festinante fato
                        eriperentur. Vix enim quadragesimum quartum aetatis annum attigerat. sed eo
                        praepropero vitae exitu profecto felix fuit, quod imminentem conuulsae
                        Medicae domus ruinam effugerit. Tumulo autem hoc carmen Crinitus discipulus
                        affixit.</p>
                    <l>Hîc, hîc Viator paululum gradum siste,</l>
                    <l>Vatem potentis spiritus vides clarum:</l>
                    <l>Qui mente promptus acri, et arduum spirans,</l>
                    <l>Ac summa quaeque, et alta consequi suetus.</l>
                    <l>Is ille ego Angelus Politianus sum.</l>
                    <l>Fouit benigno me sinu Flora, et illic</l>
                    <l>In Fata cessi, Parthenopoeos Reges,</l>
                    <l>Cum Gallica arma irruerent minabunda.</l>
                    <l>Tu vale, et hoc sis meriti memor nostri.</l>
                </div2>
                <pb id="s050" n="50"/>
                <div2 id="GiEB.01.125" n="125" type="section">
                    <head>EIVSDEM.</head>
                    <l>Siren relicto Daunio</l>
                    <l>Quaerebat vbi consisteret:</l>
                    <l>Diuque vagula deuolans</l>
                    <l>Accessit amnem lassula</l>
                    <l>Arni fluentis leniter:</l>
                    <l>Et commorata satis, iter</l>
                    <l>Parabat inceptum sequi.</l>
                    <l>Sed ecce dum vaga subuolat,</l>
                    <l>Audi repente rem nouam,</l>
                    <l>Nouosque numeros, et noua</l>
                    <l>Carmina canentis Angeli.</l>
                    <l>Itaque statim in labra conuolat</l>
                    <l>Dulci lepôre perlita:</l>
                    <l>Et, inquit, hîc libet agere,</l>
                    <l>Hîc, hîc morabor sedulo:</l>
                    <l>Vbi Gratia, Decor, et Venus</l>
                    <l>Tam blanditer simul canunt:</l>
                    <l>Carmenque fundunt aureum:</l>
                    <l>Tu nunc valebis Daunie.</l>
                </div2>
                <div2 id="GiEB.01.126" n="126" type="section">
                    <head>PETRI BEMBI.</head>
                    <l>Duceret extincto quum mors Laurente triumphum,</l>
                    <l>Laetaque pullatis inueheretur equis:</l>
                    <l>Respicit insano ferientem pollice chordas,</l>
                    <l>Viscera singultus concutiente virum.</l>
                    <l>Mirata est, tenuitque iugum: furit ipse, pioque</l>
                    <l>Laurentem cunctos flagitat ore Deos.</l>
                    <l>Miscebat precibus lachrymas, lachrymisque dolorem:</l>
                    <l>Vrbe ministrabat liberiora dolor.</l>
                    <l>Risit, et antiquae non immemor illa querelae,</l>
                    <l>Orphi Tartareae quum patuêre vîae.</l>
                    <l>Hic etiam infernas tentat rescindere leges:</l>
                    <l>Fertque suaes, dixit, in mea iura manus.</l>
                    <l>Protinus et flentem percussit dura poetam:</l>
                    <l>Rupit et in medio pectora docta sono.</l>
                    <l>Heus sic tu raptus, sic te mala Fata tulerunt,</l>
                    <l>Arbiter Ausoniae Politiane lyra.</l>
                </div2>
                <div2 id="GiEB.01.127" n="127" type="section">
                    <head>INCERTI.</head>
                    <l>Politianus in hoc tumulo iacet Angelus, vnum</l>
                    <l>Qui caput, et linguas, res noua, tres habuit.</l>
                </div2>
                <div2 id="GiEB.01.128" n="128" type="section">
                    <head>HERCVLIS STROZAE.</head>
                    <l>Quis Lycias sortes? quis Phthiae carmina vatis?</l>
                    <l>Transmisso Deliquis neget huc Tripodas?</l>
                    <l>Quippe hic assidue Phoebus, Musaeque parentant,</l>
                    <l>Et caros lachrymis saepe lauant cineres.</l>
                    <l>Quin si Fata velint, tegerentur numina sub quae</l>
                    <l>Angelus obdormit Politianus humo.</l>
                </div2>
                <div2 id="GiEB.01.129" n="129" type="section">
                    <head>CAESARIS SCALIGERI.</head>
                    <l>Ante tuo quam te nossem de pectore, non te,</l>
                    <l>Aiebam, decuit Politiane mori:</l>
                    <l>Siue mori decuit: sed non decuisse fatebor,</l>
                    <l>Ah, sic ah iuuenem Politiane mori.</l>
                    <l>At diuina semel noui dum pectora, dixi.</l>
                    <l>Nec iuuenem, nec iam Politiane mori.</l>
                </div2>
                <div2 id="GiEB.01.130" n="130" type="section">
                    <head>LATOMI.</head>
                    <l>Hoc tumulo Charites, lepor, et bona Suada, iocique,</l>
                    <l>Et Musae, et Phoebus, plectra, chelysque iacent.</l>
                    <l>Cuncta obiêre simul (neque enim sunt visa deinceps.</l>
                    <l>Nec viguit fuluis laurus, vt ante, comis)</l>
                    <l>Verus vt ille pudor Graiûm, columenque Latinûm</l>
                    <l>Angelus arguta desijt in cithara.</l>
                    <l>Nam fuit haec (miserum) saeuae culpa altera Parcae,</l>
                    <l>Cantantis filum praesecuisse viri.</l>
                    <l>Ah, saeuûm potuit qua flestere corda ferarum,</l>
                    <l>Non potuit duram flectere voce Deam.</l>
                </div2>
                <div2 id="GiEB.01.131" n="131" type="section">
                    <head>Io. Picus Mirandula.</head>
                    <p>IOANNES Picus Mirandula merito cognomine Phoenix appellatus est, quod in eum
                        Dij superi, supra familiae claritatem, omnis corporis, ac animi vel
                        rarissima dona contulerint. Mira enim altitudine subtilis ingenij, decora
                        facie, lectissimisque moribus, et incomparabili quum disputaret, aut
                        scriberet facundia, omnes eius seculi sapientes in admirationem sui facile
                        conuertit. Grauissimo autem opere, nec dum absoluto, tanta eruditione, atque
                        vehementia Astrologos totius diuinationis vanitate confutata persecutus est,
                        vt subtilium disciplinarum professores a scribendo deterruisse videatur. In
                        Heptablo autem, dum sacrarum literarum mysteria diuino ore nobis recludit,
                        et in Apologetico grauissimus disciplinarum omnium rationibus proposita ad
                        disputandum, ingenij sui decreta defendit, se ipsum doctrinae, atque
                        memoriae felicitate supergressus esse videtur. Excessit e vita dignus coelo,
                        trium et triginta annorum iuuenis, eo die tam celebri, quam postea
                        Italiae</p>
                    <pb id="s051" n="51"/>
                    <gap desc="illustration" resp="sampling"/>
                    <p>maxime funesto, quo Carolus Galliae rex Octauus Florentiam est ingressus,
                        scilicet, vt tanti funeris luctus, quum sub signis ornatus in pompam
                        externae gentis exercitus vrbem intraret, vel eo inusitato spectaculo. et in
                        tanta receptae libertatis laetitia minime vinceretur.</p>
                </div2>
                <div2 id="GiEB.01.132" n="132" type="section">
                    <head>HEREVLIS STROZAE.</head>
                    <l>Ioannes iacet hîc Mirandula, caetera norunt</l>
                    <l>Et Tagus, et Ganges, forsan et Antipode,</l>
                </div2>
                <div2 id="GiEB.01.133" n="133" type="section">
                    <head>EIVSDEM.</head>
                    <l>Hîc situs est Picus, cuius si cuncta perissent,</l>
                    <l>Virtutum septem vix sat erant tumuli.</l>
                </div2>
                <div2 id="GiEB.01.134" n="134" type="section">
                    <head>MICHAELIS MARVLLI.</head>
                    <l>Occidis aetatis media quod Pice iuuenta,</l>
                    <l>Vltima Socraticae flenda ruina domus.</l>
                    <l>Nec vel nobilitas, vel opes, velgratia formae</l>
                    <l>Profuit, aut animi tot bona rara tui.</l>
                    <l>Hoc hoc, screde mihi, naturae iniuria matris</l>
                    <l>Larga velin primis quae fuit vna tibi: (olljs</l>
                    <l>Sed vitae documentae hominum, et quam fluxa sit</l>
                    <l>Forma, genus, dotes ingenij, imperia.</l>
                </div2>
                <div2 id="GiEB.01.135" n="135" type="section">
                    <head>LATOMI.</head>
                    <l>Ne Pici ingenium deberi quis putet astris,</l>
                    <l>Nil genere hoc artis, vanius esse docet.</l>
                    <l>Quem vitam, et mores frugi, assiduumque laborem,</l>
                    <l>Astrorum scimus percoluisse loco.</l>
                    <l>Sed tamen est aliquid (fateor) quodebeat astris,</l>
                    <l>Quod cito se nostris eripuêre malis.</l>
                </div2>
                <pb id="s052" n="52"/>
                <div2 id="GiEB.01.136" n="136" type="section">
                    <head>Pomponius Laetus.</head>
                    <gap desc="illustration" resp="sampling"/>
                    <p>IVLIVM Pomponium Laetum Sanseucrina illustri familia in Picentinis natum
                        ferunt, adeoque insigni cura educatum, vt ex adultera matre, alio qui
                        pudica, illudente ei Salernitano Principe genitus putaretur. Sed vigente
                        demum bello, et labante Fortuna principalis domus, animum ad literarum
                        studia conuertit, tanta antiqui moris aemulatione, et naturae temperantia
                        optimas literas complexus, vt Romae inter praeclara eius seculi ingenia
                        conspicuus monstraretur. Nam Vallae praeceptoris aequata eruditionis
                        opinione, locum exceperat, sed eum mox Pauli Secundi iniuria percelebrem
                        fecit, quum literatos quosdam, et in his Platinam, atque; Callimachum,
                        tanquam impios atque; maleficos tor mentis excruciasser. Nam e Venetijs
                        Romam pertractus ad dicendam causam, perpetua vitae innocentia tutus nihil
                        terreri potuit, vt integro constantique; animo indigna fateretur. Veterum
                        enim ingeniorum illustria nomina sibijpsis indiderant, quum in coetu
                        sodalium laureati Musas colerent. Ea nominum nouitate, Pontifex elegantiae
                        literarum imperitus, suspiciosusque, vehementer offendebatur, quasi id esset
                        occulta coniurantium tessera ad obeundum in signe facinus. Xysto demum,
                        Innocentioque fauentibus in gymnasio docuit <pb id="s053" n="53"/>
                        incredibili nominis authoritate, auditorumque frequentia, adeo vt ante
                        auroram profitentem, Romana iuuentus a media statim nocte praeoccupandis
                        subsellijs praeueniret. Descendebate Quirinali saepe solus, Diogenismore
                        praeferens laternam, quum opes contemneret, et iucunda frugalitate
                        venerabilis haberetur. Simplici nanque, et pene subagresti conuictu vsque
                        adeo gaudebat, vt quum frequenti semper limine coleretur, improuisi nobiles
                        conuiuae, non sufficienti eius puero per iocum admoniti coquinae manus
                        admouerent, vnde perurbani sales, multaeque facetiae sererentur. Scripsit
                        Grammaticae compendium, adultis pueris vtile: et grauiore demum stylo
                        seriatim Romanos Caesares: gratissimoque libello in antiquae Vrbis ruinis,
                        vera loca, atque vocabula demonstrauit. Sed in suggestu sum mam laudem
                        promeruit: quod eo magis mirum videtur, quum in familiari sermone haesitante
                        lingua balbutire esset solitus, nec orantem demum, aut clara voce
                        lectitantem, vlla omnino oris titubantia deformaret. Septuagenatius excessit
                        e vita, quum gelidissimo vini potu ventriculi calorem oppressisset. Elatus
                        est auditorum insignium pijs humeris, honestante funus familia purpurata
                        Alexandri Pontificis, et laudante Marso oratore. Quum varijs autem Elegijs
                        tumulus ornaretur, epigramma Pontani, consensu publico locum obtinuit.</p>
                </div2>
                <div2 id="GiEB.01.137" n="137" type="section">
                    <head>PONTANI.</head>
                    <l>Pomponi tibi pro tumulo sit laurea sylua:</l>
                    <l>Ossa, maris rores, myrteaque; vmbra tegant:</l>
                    <l>Teque tegant, artusque tuos, violaeque rosaeque,</l>
                    <l>Ver habeat, Zephyros spiret, et ipse cinis.</l>
                    <l>Stillet et ipse cinis, quas et Parnasus et antra</l>
                    <l>Thespia, et ipsa suas Ascra ministret aquas.</l>
                </div2>
                <div2 id="GiEB.01.138" n="138" type="section">
                    <head>DOMITII PALLADII.</head>
                    <l>Hîc iacet exigua Latus Pomponius vrna,</l>
                    <l>Cuius honor merito pulsat vtrunque polum.</l>
                    <l>Latus er at Romae vates sublimis, et idem</l>
                    <l>Rhetor, nunc campus laetior Elisiis.</l>
                </div2>
                <div2 id="GiEB.01.139" n="139" type="section">
                    <head>LATOMI.</head>
                    <l>Effert Pomponi dum te Romana iuuentus,</l>
                    <l>Et fouet in gremio Roma beata suo:</l>
                    <l>Famae est, inuidiam summorum adeoque Deorum</l>
                    <l>Hunc tumulum, hos gerulos conciliasse tibi.</l>
                    <l>Sed tamen hoc summi tibi debebatur honorist,</l>
                    <l>Vt tua mors superis inuidiosa foret.</l>
                </div2>
                <div2 id="GiEB.01.140" n="140" type="section">
                    <head>Callimachus.</head>
                    <p>CALLIMACHVS antiquo nomine Philippus, Geminiano Etruriae oppido editus,
                        ingenium lectissimis literis Romae excoluit, nec multo post indignam insonte
                        animo subijt calamitatem, quum Paulus Secundus illustres Academiae sodales
                        odio temere concepto, tanquam maligne conspirantes persequeretur, ita, vt
                        ipse ante alios desumpti Graeci nominis reus, tormentis, et catcere poenas
                        daret. Ab ea autem iniuria indignabundus in vltimas terras profectus,
                        Casimiro Sarmatiae Regi ingenij operam obtulit. Is virtute, fortunaque
                        clarissimus, sed Pontificij nominis hostis, quatuor Regum pater fuit. In
                        honore tum erant optimae literae apud externos reges, vno prae caeteris
                        Matthia Coruino studijs ac artibus eximijs liberaliter fauente. Itaque
                        Callimachus Alberto filio praeceptor datur, a quo demum, post Casimiri
                        patris interitum, ad summum familiaritatis, atque; potentiae locum euectus
                        est, tanta Polonorum consternatione, odioque, vt eum tanquam impium, et
                        Moldauicae cladis authorem, tyrannidemque; impotenti im perio exercendam
                        Regi suaderet, aula extruserint. Maligno enim iudicio nobilitatem, quod
                        imperatae pecuniae, et suscepto bello auersa esset, saeuo hosti obiectandam
                        esse censuerat, vt nemo demum superesset, qui libertatis per manum traditae
                        iura tueretur. Sed Callimachus, vel Alberto absentis desiderium vix ferente,
                        quod inuidiam minime sustineret, semi exul in Vilna Sarmatica apud veterem
                        amicum occultatus, Fato cessit: ita vt morte celata, sine funere arefactus
                        tepore clybani in armario seruaretur. Id resciuit Albertus, et pietatis
                        ergo, Cracouiae in aede Trinitatis aereo sepulchro honestandum curauit.
                        Praecipuum eius ingenij</p>
                    <pb id="s054" n="54"/>
                    <gap desc="illustration" resp="sampling"/>
                    <p>monumentum, exstat Historia exactissime conscripta de rebus gestis Ladislai
                        Sarmariae, atque; Pannoniae Regis: qui ad Euxinum Varnensi acie, ab Amurathe
                        superatus interijt, adeo enim eleganter eius grauissimi muneris leges
                        impleuisse existimatur, vt omnes qui a Cornelio Taciro, per tot secula id
                        scribendi genus attigerinr, meo iudicio superarit.</p>
                </div2>
                <div2 id="GiEB.01.141" n="141" type="section">
                    <head>IANI VITALIS.</head>
                    <l>Aenea, Callimachi, quae circumplectitur ossa,</l>
                    <l>Depositi meritis nobilis vrna sui,</l>
                    <l>Aenea sit quanuis, multo est preciosior auro,</l>
                    <l>Etrusci felix hospita Callimachi.</l>
                    <l>Ipsi etiam, Italia, tantum decus, auspice, adepti,</l>
                    <l>Ad sacra conueniunt busta Borysthenides:</l>
                    <l>Exultantque mero, et choreis, referuntque vicisim:</l>
                    <l>Dedicat haec Crispo Sarmatis ora suo.</l>
                </div2>
                <div2 id="GiEB.01.142" n="142" type="section">
                    <head>LATOMI.</head>
                    <l>Exuuias praeter pellemque atque ossa latini</l>
                    <l>Nil hîc Callimachi Barbara terra tegit.</l>
                    <l>Illa Borysthenides rapuêre, tenentque Camoenae,</l>
                    <l>Quarum primus amor, gloria prima fuit.</l>
                    <l>Hoc perfecturus, si copula longa fuisset,</l>
                    <l>Venissetque suo iusta propago thoro</l>
                    <l>Sarmatide e nympha: ne Barbara terra videri</l>
                    <l>Posset, Romanae vel minus apta togae.</l>
                    <l>Sed mors inuîdit, qua nil odiosius: atqui,</l>
                    <l>Quae feritas tacito non caret opprobrio.</l>
                    <l>Aeneus est tumulus, mors aenea: et aeneus ille,</l>
                    <l>Qui legit haec siccis trictia verba oculis.</l>
                </div2>
                <pb id="s055" n="55"/>
                <div2 id="GiEB.01.143" n="143" type="section">
                    <head>Hieronymus Sauonarola.</head>
                    <gap desc="illustration" resp="sampling"/>
                    <p>MEDICEIS Gallorum aduentu Florentia pulsis, Hieronymus Sauonarola
                        Ferrariensis ex ordine diui Dominici cucullatus, vsque adeo austera vitae
                        disciplina, ac erudito subtilique ingenio, et in sacris concionibus
                        admirabili facundia valuit, vt populum instaurandis religionibus deditum, et
                        tum nouo receptae libertatis gaudio gestientem, quo vellet facile
                        impelleret, priuatisque; familiarium, ac ipsis quoque summi magistratus
                        consilijs misceretur. Futura enim praedicere, veluti diuino adflatum numine
                        credebant, quando nihil validius esset ad persuadendum specie ipsa pietatis,
                        in qua etiam tuendae libertatis studium emineret. Sed nonnulli optimates,
                        astutis ingenijs adeundo, consulendoque eius authoritatem in immensum
                        adaugebant, tanta quidem insania, quo illam sibi astruerent, vt ad Carolum
                        Regem Pisas Legatus mitteretur, et integros quatuor annos Florentinorum
                        animis, ac opibus imperaret. Verum in eo Christianis hercle moribus, ac
                        optimis literis ornatissimo, ingenium ab occulta ambitione, et nimio,
                        exitialique proferendae veritatis studio inflammatum, adeo aestuanter
                        efferbuit, vt capitale iudicium de suspectis nobilissimis septem ciuibus
                        saeua sententia praecipitarit, moresque Alexandri summi <pb id="s056" n="56"
                        /> Pontificis vesana declamandi lebertate, quum acerbe suggillaret,
                        sacrosanctam potestatem in dubium deuocarit: quamobrem maiestatis,
                        deposcente Pontifice, concedenteque Senatu, et concrematis quide templi
                        foribus, nec incruenta irruptione comprehenditur: nam inimicae factionis
                        ciues, damnatorumque proinqui arma ceperant: in eoque tumultu trucidatus est
                        Franciscus Valorius partium princeps, qui maturandae reorum necis author
                        extiterat. Caeterum de Sauonarola tormentis excruciato, confessoque,
                        latronum more, in medio foro, miserabile supplicium est desumptum, ita, vt
                        strangulati corpus extemplo cremaretur, diuerso quidem animorum habitu, quum
                        alij ardentes odio, iure excratum, atque punitum succlamarent: alij vero
                        lugentes, tanquam indigna morte perempti e rogo cineres religiose
                        colligerent. Eius autem ingenij operum praecipua cum laude legitur gloriosus
                        Crucis triumphus aduersus eius seculi sapientes, garrulosque sophistas,
                        Latine perscriptus. Vtramque autem pij, atque impij nominis famam cumulate
                        promeruit, si duobus contrarij coenotaphijs credendum esse censeremus. Sed
                        alterum quod liuidus effudit, honestus supprimet pudor, ne supra miserabilis
                        supplicij dolorem, insontis fortasse viri manes hac etiam aeterni carminis
                        inurente nota cruciarentur.</p>
                </div2>
                <div2 id="GiEB.01.144" n="144" type="section">
                    <head>MARCI ANTONII FLAMINII.</head>
                    <l>Dum fera flamma tuos hieronyme pascitur artus,</l>
                    <l>Relligio sanctas dilantata comas</l>
                    <l>Fleuit, et ô dixit, crudeles parcite flammae,</l>
                    <l>Parcite, sunt isto viscera nostra rogo.</l>
                </div2>
                <div2 id="GiEB.01.145" n="145" type="section">
                    <head>LATOMI.</head>
                    <l>Dicere me prohibet pietas Hieronyme quicquam,</l>
                    <l>Tuo quod olim nomini</l>
                    <l>Offictat: vetat ast eadem me dicere, passum</l>
                    <l>Te praeter aequum talia.</l>
                    <l>Illud nemo negat, vel Momo durior, esse</l>
                    <l>Quae scripseris, pyssima.</l>
                    <l>Quaedum compono, tibi, nescio, num ne dolere,</l>
                    <l>Vel gratulari debeam.</l>
                </div2>
                <div2 id="GiEB.01.146" n="146" type="section">
                    <head>Marsilius Ficinus.</head>
                    <p>qvvm clarissimi Graecorum Theodorus, Argyropylus, et Trapezuntius, veluti ex
                        condicto inter se distributis operibus in traducendo Aristotele ad non
                        obscuram aemulationem versarentur, vnus Latinorum Marsilius Ficinus diuinae
                        philosophiae amore incensus, transferendi Platonis negotium suscepit, atque
                        perfecit, vsque adeo festinata felicis ingenij foecunditate, vt plerique in
                        pusillo eius corpore, quod vix semihominem aequaret, tantam vim inusitati
                        spiritus, et tantas vtriusque linguae facultates vigere mirarentur. Nam
                        eundem quoque insatia bilis studij tenorem secutus, Plotinum, lambilicum,
                        Synesium, et Psellum Plotonicae sectae nobiles authores Latinos effecerat,
                        hortante quidem Cosmo Medice, et mox tradita per manus summae virtutis
                        haereditate, Petro filio, et Laurentio nepote suffragantibus. Ex ea siquidem
                        ornatissimae domus liberali disciplina Ficinus honestis aedibus, peramoena
                        villa, sacerdotio, annuisque stipendijs, atque muneribus sese adauctum, et
                        cumulate perornatum sensit. Contemnebat enim maiores opes, vir minime
                        ambitiosus, et nitidae iucundaeque vitae ad bonam frugem percupidus, quum
                        vnam studiorum laudem spectaret, nec vllis vnquam contentionibus misceretur,
                        quod rerum omnium, praeterquam vini subdulicis voluptates abdicasset, nulla
                        quidem animi tristitia, quum esset omnino laetissimus: sed exactissima
                        ratione ad tuendam valetudinem, sicuti deprehendere licet ex libris de
                        triplici Vita editis. Adeo enim morores sibi ad spem vitae blandiebatur, vt
                        saepe eadem die, quum aer incalesceret, aut aliquo spiritu moueretur,
                        capitis tegumenta permutaret. Sed quum sodalium sourum acerba funera
                        luxisset, Laurenti, Hermolai, Politiani, Mirandulae, qui vno anno perierunt:
                        Landinique item, et Sauonatolae, in Caregiana ipsius villa, septuagenario
                        prouectior febricula interijt, dito quidem omine, quum eodem die punctoque
                        temporis, duo clarissima Italiae lumina Ficinum ipsum, et Paulum Vitellium
                        summae inuictaeque virtutis Florentinorum Imperatorem, aliquando certiore
                        inimicorum rabie, quam noxa capitali supplicio damnatum, vis ipsa fatalis
                        extinxerit: et cum esset in alpibus Ludouicus rex Gallorum, armatus
                        irrumpens, vt singulas illustres do mos, et ad vnum fere omnes Italiae
                        principatus euerteret.</p>
                    <pb id="s057" n="57"/>
                    <gap desc="illustration" resp="sampling"/>
                </div2>
                <div2 id="GiEB.01.147" n="147" type="section">
                    <head>INCERTI.</head>
                    <l>Mores, ingenium, Musae, sophiaeque sepulta est</l>
                    <l>Laus hîc, cum magni corpore Marsily.</l>
                </div2>
                <div2 id="GiEB.01.148" n="148" type="section">
                    <head>INCERTI.</head>
                    <l>En hospes hic est Marsilius sophiae pater,</l>
                    <l>Platonicum qui dogma, culpa temprum</l>
                    <l>Situ obrutum, illustrans, et Atticum decus</l>
                    <l>Seruans Latio dedit: fores primus sacras</l>
                    <l>Diuinae aperiens mentis actus numine.</l>
                    <l>Vixit beatus ante Cosmi munere,</l>
                    <l>Laurique Medicis, nunc reuixit publico.</l>
                </div2>
                <div2 id="GiEB.01.149" n="149" type="section">
                    <head>POLITIANI.</head>
                    <l>Mores, ingenium, Musas, sophiamque supremam,</l>
                    <l>Vis vno dicam nomine? Marsilius.</l>
                </div2>
                <div2 id="GiEB.01.150" n="150" type="section">
                    <head>ANDREAE DACTII.</head>
                    <l>Hîc situs est magni sacrum qui dogma Platonis,</l>
                    <l>Marsilius patriae tradidit et Latio</l>
                    <l>Exuuias tellus, coelestes spriritus oras,</l>
                    <l>Diua sed et terram fama polumque tenet.</l>
                </div2>
                <div2 id="GiEB.01.151" n="151" type="section">
                    <head>LATOMI.</head>
                    <l>Hîc, hîc Marsilius notissimus ille Ficinus,</l>
                    <l>Totius Ausoniae luxque decusque tacet.</l>
                    <l>In paruo ingenteis qui clausit corpore dotes:</l>
                    <l>Immo non clausit, sed magis exeruit.</l>
                    <l>Quare etiam hac parua fama est angustior vrna.</l>
                    <l>Nî tanen haec potius, quem replet orbis erit.</l>
                </div2>
                <pb id="s058" n="58"/>
                <div2 id="GiEB.01.152" n="152" type="section">
                    <head>Galleottus Martius.</head>
                    <p>Galeottvm Martium Narnia genuit, robusto ingenio disciplinas omnes
                        complectentem. Is Matthiae Coruino Pannoniae regi praeceptor, epistolarumque
                        magister, et in castris miles: et in palaestra multarum palmarum athleta
                        fortissimus operam praestitit, adeo feliciter, vt omnium horarum amicus et
                        comes haberetur. Scripsit librum de Homine, varia eruditione potius, quam
                        eloquentia mirabilem, in quem non multo post inuectus est Geogius Merula
                        grammaticorum exactissimus. Sed ea vehementia Galeotus sese defendit, vti
                        Apologeticus priore libro varietate eruditionis multo vberior censeri
                        posset. Scripsit etiam, et malo quidem infortunio, quaedam inscra, moralique
                        Philosophia: nam ex ea lectione, quum omnibus gentibus intergre, et puriter
                        veluti ex iusta naturea lege viuentibus, aeternos coelestis aurae fructus
                        paratos diceret, a cucullatis sacer dotibus accusatus, damnatusque est. Sed
                        eum periculo celeriter exemit Xystus pontifex, qui in minori Fortuna eius
                        ferat auditor, non sine graui tamen contumelia. Nam in foro Veneto ad
                        geminas columnas ad tribunal perductus est, vt impetrata venia se falsa
                        scripsisse fateretur. Sed accidit, vt id iudicium exortus in turba risus
                        euerteret, salso ac repentino Galeotti dicterio excitatus. Nam quum forte
                        non ignobilis Venetus, e turba proximus strigosa proceritate, et impudicae
                        vxoris probro insignis, traductum ludibrio praepinguem porcum appellasset,
                        extemplo Galeottus renidentique ore, pinguis, ait, porcus quam macer hircus
                        esse malo. Erat enim Galeottus vsque adeo tumenti abdomine, vt quum sub
                        vasto obesi corporis pondere, vel praegrandia iumenta fatiscerent, rheda
                        curuli veheretur ac demum senex ad montem Annianum circa Ateste, aruina
                        suffocatus interiret.</p>
                </div2>
                <div2 id="GiEB.01.153" n="153" type="section">
                    <head>IANI VITALIS.</head>
                    <l>Hanc galeam, hunc posuit Galeottus Martius ensem,</l>
                    <l>Mars tibi, et hanc citharam docto cum pectine Musis.</l>
                    <l>Militia functus, decantatque poesi.</l>
                </div2>
                <div2 id="GiEB.01.154" n="154" type="section">
                    <head>LATOMI.</head>
                    <l>Et galeae et Martis tibi fecit nomina mater,</l>
                    <l>Illa nouis facibus trita, dolisque Venus,</l>
                    <l>Ne si te Mauors rescisset Apolline cretum,</l>
                    <l>Vim tibi, vel matri, saeuusm vt est, faceret.</l>
                    <l>Proinde nec est mirum, si vincis vtraque palaestra,</l>
                    <l>Estque tibi niuei copia tanta salis.</l>
                    <l>Quem voluit mater tinctum sua olente saliua,</l>
                    <l>Et pater ornatum munere vterque suo.</l>
                </div2>
                <div2 id="GiEB.01.155" n="155" type="section">
                    <head>ELISIUS CALENTIUS.</head>
                    <p>HVIVS ex Amphracta oppido semi Appuli Musa, regnantibus Aragonijs Neapoli,
                        insignis fuit, vel illustrium poetarum aemulatione proposita. Tum enim
                        Pontanus, Altilius, Grauina, et Actius, immortali ingenio praediti vates,
                        diuina carmina factitabant. Sed Calentio amatoriae vanitatis in cendijs
                        iuueniliter vstulato, aequo torrentior vena vti subitis implusa casibus
                        nequaquam liquidissime profluebat: in varios alioqui carminum modos
                        repentina largitate mirabilis. Adamauit eum vnice a puero contubernalem
                        Pontanus, suspexit Altilius, Actius vero Syncerus meritis laudibus
                        exornauit. Extant eius Elegiae teneris affectibus peramoenae, et Ranarum cum
                        Muribus praelia Homerico spiritu Latine decantata. Dicauit eas vigilias
                        Angelo Colotio ab eruditi ingenij candore viro lectissimo: quem hodie viuido
                        ingenio senem, et sacrata infula clarum salubris elotius Lucium filium
                        reliquit, ad quem legitur epistola Pontani, ad peternos mores, studiaque
                        eadem adolescentem accendentis. Porro Calentius ipse quum amore perditus,
                        oblitusque rei, elegis inanibus diu haesisset, Fortunam sibi ab parandas
                        opes deruisse sero sensit, vt hoc suo carmine fatetur:</p>
                    <pb id="s059" n="59"/>
                    <l>Talia post cineres de me toto orbe legantur,</l>
                    <l>Scriptaque sunt tumulo carmina digna meo.</l>
                    <l>Ingenium natura dedit, Fortuna poesta</l>
                    <l>Defuit, atque inopem viuere fecit Amor.</l>
                    <p>Moriens autem, hoc carmen inscribendum Lucio filio mandauit.</p>
                </div2>
                <div2 id="GiEB.01.156" n="156" type="section">
                    <head>Elisius de seipso, Viatori.</head>
                    <l>Sit tibi, sit felix, et faustum iter,</l>
                    <l>Qui sim discito paucis, sodes:</l>
                    <l>Hîc ego vates iaceo Calentius,</l>
                    <l>Somno sopiens graut.</l>
                    <l>Donec me tubicen aetheris exitet,</l>
                    <l>Vocans ad pias Superûm sedes.</l>
                    <l>Legistin? amabo dic abiens, Vale.</l>
                </div2>
                <div2 id="GiEB.01.157" n="157" type="section">
                    <head>LATOMI.</head>
                    <l>Elisius tenere teneros dum scribit amores,</l>
                    <l>Durare ad senium tam tener haud potuit.</l>
                    <l>Sed nec erat diues, nec mirum in vate negata</l>
                    <l>Spernit is: ancillas aut facit artis opes</l>
                </div2>
                <div2 id="GiEB.01.158" n="158" type="section">
                    <head>Pandulphus Collenucius.</head>
                    <gap desc="illustration" resp="sampling"/>
                    <pb id="s060" n="60"/>
                    <p>PANDVLPHVS Collenucius Pisaurensis ingenio peracri, et studiorum rerumque
                        omnium crudita notitia perornato, nobilissimarum Italiae vrbium praeturas
                        praeturas gessit: functusque grauissimis legationum muneribus illustri
                        facundia, et gestu pernobili Latini oratoris nomen impleuit Caeterum tanto
                        ingenio temperantia deerat, vt nulla in arte summum laudis fastigium
                        teneret. Insatiabili etenim cupiditate sempervagus in omnes disciplinas
                        ferebatur, quum esset ex porfesso iureconsultus: vt facile reliquarum
                        facultatum principes, disputatione, scriptisque lacesseret: quod nihil,
                        valde excellens, probare esset solitus, et quaeque mediocria fastidiret.
                        Indignatione siquidem superba, et ostentatione praecipiti, Plinium aduersus
                        calumniatorem Leonicenum disertissime defendit. Scripsit et libellum de
                        Vipera: ac item facetissimum capitis et pilei Dialogum: postremo etiam
                        Neapolitanorum regum res gestas Etrusco quidem sermone in gratiam Herculis
                        Atestini, qui Latinas literas minime didicerat. Multa autem lectu iucunda,
                        eleganter inchoata absoluere nequiuit, quum apud loannem Sfortiam
                        Pisaurensium Tyrannum, quem deprehensis literis offenderat, supra veterum
                        officiorum memoriam, dissimulata recentis odij libido valuisset. Vir enim
                        incaute Tyranno fidens, ea nece indignus, in carcere strangulatus
                        interijt.</p>
                </div2>
                <div2 id="GiEB.01.159" n="159" type="section">
                    <head>FERDINANDI BALAMII.</head>
                    <l>Ignoscit Collenucio Tyrannus.</l>
                    <l>Mox illum necat, ô scelus nefandum,</l>
                    <l>Vincens saeuitiam Neronianam.</l>
                </div2>
                <div2 id="GiEB.01.160" n="160" type="section">
                    <head>LATOMI.</head>
                    <l>Esto: Tyrannus strangulauit impia</l>
                    <l>Nimis, heu: apertum fraude Collenuccium</l>
                    <l>Illumue, ô hospes, an magis se perdidit?</l>
                    <l>Sua ille viuit claritate in litteris,</l>
                    <l>Actaeque vitae nobili praeconio.</l>
                    <l>At iste tali morte viuens concidit,</l>
                    <l>Quod nunc mori vt nec viuere olim, non liceat</l>
                    <l>Illius vtrumque praestruente gloria:</l>
                    <l>Proinde verum si tacere nolumus,</l>
                    <l>Non vim Tyrannus intulit, sed passus est,</l>
                    <l>Quae laurea illi prorsus est clarissima.</l>
                </div2>
                <div2 id="GiEB.01.161" n="161" type="section">
                    <head>Iouianus Pontanus.</head>
                    <p>IOVIANVS Pontanus vir ad omne genus eloquentiae natus, Cereto Vmbriae oppido
                        metu profugiens, quod ibi pater a factionsis ciuibus esset interfectus,
                        Neapolim plane iuuenis, et inops contendit. Ibi enim liberali Alfonsi Regis
                        studio, condita celebri bibliotheca literas in honore esse didicerat. Nec
                        defuit honestus virtuti locus, Antonio Panhormita eruditi ingenij vim
                        ademirante. Is tum erat excellentis doctrinae nomine regij scrinij Magister.
                        Aspirauit demum his coeptis Fortuna, vsque adeo benigne, vt Ferdinandi Regis
                        castra secutus, in demortui Panhormitae locum sufficeretur. Vnde illi mox
                        honestae opes, sed obsequij fide ac merito, vti scripsit, inferiores, nisi
                        ad opimi muneris prouentum Ariadnae vxoris dotalis haereditas accessisset.
                        Hac parta dignitate, liberiore veluti studio, Musas per omnes numeros
                        exercuit, tanta habilis ingenij foecunditate, vt neque poetis, neque
                        oratoribus, qui tum maxime florerent, dignum secundae famae locum
                        relinqueret. Erat austero supercilio, et toto oris habitu subagrestis: sed
                        stylo, et sermone perurbanus, quum saepissime vel in serijs multo cum sale
                        iocaretur. Habitus tamen est in omni censura quanquam absolute pius, supra
                        aequum mordax, vel eo quod non homines modo sibi notos, sed gentium, et
                        vrbium quoque omnium mores acerba scribedi libertate perstringeret, sicuti
                        ex varijs Dialogis, Charonteque praesertim intermperanter ostendit. Sed in
                        pangendo carmine, quam texenda prosa cultiors, atque sublimior multis
                        videtur: quando quidem in historia non semper intergra grauissimi incessus
                        dignitate, ab eius muneris digsciplina deflexisse existimari possit, quum
                        postea ab Hesperi dum hortis citriorum suauissimis odores spirans, atque
                        inde diuino carmine in altum euectus, ad illa ipsa excelso ore decantata
                        sidera propius accesserit. Vixit annos septuaginta septem. Fato autem
                        functus eodem</p>
                    <pb id="s061" n="61"/>
                    <gap desc="illustration" resp="sampling"/>
                    <p>mense, quo Alexander Sextus Pontifex vita excesserat: tumulatus est in
                        sacello ab se sepulchri causa extructo e regione Daualorum domus, vbi
                        Elogium ab se compositum in marmorea tabula spectatur.</p>
                    <l>Viuus domum hanc mihi paraui,</l>
                    <l>In qua quiescerem mortuus.</l>
                    <l>Noli obsecro inturiam mortuo facere,</l>
                    <l>Viuens quam fecerim nemini.</l>
                    <l>Sum etenim Iouianus Pontanus,</l>
                    <l>Quem amauerunt bonae Musae,</l>
                    <l>Suspexerunt viri probi,</l>
                    <l>Honestauerunt reges Domini.</l>
                    <l>Scis iam qui sim, vel qui potius fuerim.</l>
                    <l>Ego vero te, hospes in tenebris noscere nequeo.</l>
                    <l>Sed te ipsum vt noscas, rogo Vale.</l>
                </div2>
                <div2 id="GiEB.01.162" n="162" type="section">
                    <head>BASILII ZANCHII.</head>
                    <l>Aurea Pierio texentem carmina filo</l>
                    <l>Pontanum ad doctae Parthenopes titulum.</l>
                    <l>Vt primum Pindo, longe atque Helicone relicto,</l>
                    <l>Audyt arrecta Cynthius aure Deus:</l>
                    <l>Vicisti Pontane, inquit, mea numina, cedat</l>
                    <l>Iam tibi et Eous, cedat et Hesperius.</l>
                </div2>
                <div2 id="GiEB.01.163" n="163" type="section">
                    <head>CAELII CALCANINI.</head>
                    <l>Creditus occubuisse Maro, secesserat olim,</l>
                    <l>Vt caeli motus, labentiaque astra videret,</l>
                    <l>Mox rediens ad nos Iouiani nomine, terris</l>
                    <l>Quid felix prosit, quid noxia terra minetur.</l>
                    <l>Exposuit, nostrisque oculis substrauit Olympum.</l>
                    <l>Scilicet hoc deerat, pecudes, Styga praelia, turmas,</l>
                    <l>Scripserat, extremum votis fuerat aureus axis.</l>
                </div2>
                <pb id="s062" n="62"/>
                <div2 id="GiEB.01.164" n="164" type="section">
                    <head>SIMONIS VALLAMBERTI.</head>
                    <l>Nescio quo fingant Musas Helicone manere.</l>
                    <l>Hoc scio, quod tecum, mi louiane, manent.</l>
                </div2>
                <div2 id="GiEB.01.165" n="165" type="section">
                    <head>MARCI ANTONII FLAMINII.</head>
                    <l>Qui cecinit claro fulgentia lumina coelo</l>
                    <l>Pontani doctis versibus vrania.</l>
                    <l>Phoebe tuis magnam lucem addidit ignibus vtque</l>
                    <l>Nunc melius niteant sidera cuncta, facit.</l>
                </div2>
                <div2 id="GiEB.01.166" n="166" type="section">
                    <head>PIERII VALERIANI.</head>
                    <l>Scriptorum venerabilis magister,</l>
                    <l>Pontanus cubat hîc viator: illum</l>
                    <l>Commentus bona verba, forte adores</l>
                    <l>Ne fac huic mala, quin percare multa,</l>
                    <l>Omnem vt surripuit poetices vim,</l>
                    <l>Nam dum tam bene scribit, adque amussim</l>
                    <l>Aequat omnia, perpolitque ad vnguem,</l>
                    <l>Quauis arte decoreque absolutus,</l>
                    <l>Secli terriculum fuit sequentis,</l>
                    <l>Nemo scribere vt audeat nepotum.</l>
                    <l>Quin pacem hinc, bona quin precare, libani</l>
                    <l>Thus, costum, violas, crocum sepulchro:</l>
                    <l>Qui dum tam bene scribit, adque amussim</l>
                    <l>Aequat omnia perpolitque ad vnguem</l>
                    <l>Quae obsoleuerat ars, decorque recte</l>
                    <l>Scribendi, auspicys renidet huius,</l>
                    <l>Nostra aetas veteres vt aemulari</l>
                    <l>Et possit simul, et simul praeire.</l>
                </div2>
                <div2 id="GiEB.01.167" n="167" type="section">
                    <head>MYRTEI.</head>
                    <l>Quis vos sidera clara, citriosque</l>
                    <l>Flores Hesperidum hortulis virentes</l>
                    <l>Versibus cecinit laboriosis,</l>
                    <l>Pontano date sidera alma lymphas:</l>
                    <l>Vos horti date serta, quae sepulchrum</l>
                    <l>Ornent perpetuo cadente flore.</l>
                    <l>Spargant perpetuo cadente rore.</l>
                </div2>
                <div2 id="GiEB.01.168" n="168" type="section">
                    <head>LATOMI.</head>
                    <l>Ab hoc si tumulo proculprofant</l>
                    <l>Arcerent oculos, manus, pedesque:</l>
                    <l>Et solis aditum darent poetis:</l>
                    <l>Huc sio Lepidina cum Marcone</l>
                    <l>Ductatum choreas, nouatum amores,</l>
                    <l>Et ad delitias nouas veniret.</l>
                    <l>Baianae lepidae et leues puellae</l>
                    <l>Hîc potos calida senes lauarent:</l>
                    <l>Queis lusum vt facerent proteruiorem</l>
                    <l>Cursarent pede, brachysque nudis:</l>
                    <l>Proferrent niueas sinu papillas:</l>
                    <l>Femur negligerent fluente veste:</l>
                    <l>Darent basia pluribus figuris,</l>
                    <l>Quam suis citrios colunt in hortis</l>
                    <l>Tum pulchra Antiniana, tum Patulcis:</l>
                    <l>Sed quos aureola coma virenteis,</l>
                    <l>Et gratos triplici colore foetus,</l>
                    <l>Hoc circum ordine ponerent sepulchrum.</l>
                    <l>Vndas Eridanus suas rigandis,</l>
                    <l>Igneis Vraniae daret fouendis</l>
                    <l>Huius luminibus locus caleret:</l>
                    <l>Illius lachrymis solum teperet.</l>
                    <l>Et haec omnia Gratiae probarent,</l>
                    <l>Musae per colerent, Amor, Venusque.</l>
                    <l>Ab hoc si tumulo procul profani</l>
                    <l>Arcerent oculos, manus pedesque,</l>
                    <l>Et solis aditum darent poetis.</l>
                    <l>Queîs nunc sancte senex tuo in sepulchro</l>
                    <l>Et nos perfruimur tuo in libello.</l>
                </div2>
                <div2 id="GiEB.01.169" n="169" type="section">
                    <head>M. Ant. Coccius Sanbellicus.</head>
                    <p>MARCVS Antonius Coccius Sanbellicus ad vicum Varronis in via Valeria, iuxta
                        Anienem fabro ferrario patre genitus, ingentem, et prope ferream vim ingenij
                        ad perdiscendas literas attulit, tanto prouentu, vt plane imberbis apud
                        Tyburtes ludum aperiret. Inde vero collea mercede, et togula coerulea
                        excultus nobilioris doctrinae cupiditate in Vrbem ad Pomponium se contulit,
                        a quo vberrimi ingenij merito, in collegium sodalium solemni caerimonia
                        cooptatus, Sabellici cognomen tulit. mutabat enim nomen, qui in Quirinali
                        sacra lauro coronabatur. In ea schola, quod censura literarum acerrimis
                        iudicum ingenijs ageretur, multum sibi de incondita, et subagresti Lainae
                        orationis exberantia detraxisse fertur. Nec multo post, Roma excedens, Vtino
                        in oppido, non procul ab Aquileia, nobiles regionis adolescentes docuit.
                        Parta demum insigni mominis fama, quum regionem vetustatis authoritate
                        percelebrem lepide descripsisset, decantato etiam versibus</p>
                    <pb id="s063" n="63"/>
                    <gap desc="illustration" resp="sampling"/>
                    <p>Carnico incendio et deplorata clade Sontiaca: id circo eum Vicentini
                        celebritate nominis exciti, ambitiose duplicato stipendio conduxerunt. nec
                        ibi diu mansit, euocante Senatu Veneto, ea conditione, vt ciuitatis res
                        gestas a fine Iustiniani conscriberet, et trecentis aureis in gymnasio
                        profiteretur. In hoc munere perutilem iuuentuti operam praestitit, quum in
                        altero adulatione parum sobria rerum veritatem adumbrasse videretur. Sed in
                        Enneadibus omnium temporum, ab orbe condito memoriam complexus, vti necesse
                        fuit, ingenti operis instituto festinater indulgenti, res illustres
                        praeclara cognitione dignissimas perobscura breuitate adeo vehementer
                        offuscauit, vt excitatam vberrimo titulo legentium cupiditate passim
                        eluserit, quum omnia in aceruum angustissime coarctata, nequaquam certa
                        effigie, sed exiguis tantum punctis, et lineis annotata designentur. Id
                        susceptum munus gnauiter secutus, scribendo ad septuaesimum fere annum
                        peruenit, Gallica tabe ex vaga Venere quaesita non obscure consumptus. De
                        sepulchro autem, viuens et incolumis, tempestiue sibi cauit, scilicet
                        degeneri filio diffisus, quem ex concubina susceperat: compositumque ab se
                        carmen lapidi insculpsit: insigne quidem, et metitum elogium sed certe
                        honestius, si alieni ingenij pietas inscripsisset.</p>
                    <l>Quem non res hominum, non omnis ceperat aetas,</l>
                    <l>Scribentem capit haec Coccion vrna brevis.</l>
                </div2>
                <div2 id="GiEB.01.170" n="170" type="section">
                    <head>LATOMI.</head>
                    <l>Magnus in hoc tumulo iacet ille Sabellicus orbis</l>
                    <l>Cuius ad ingenium non satis vnus erat.</l>
                    <pb id="s064" n="64"/>
                    <l>Tempora permodicis incluserat omnia chartis,</l>
                    <l>Seruire exemplo quae potuêre aliquo.</l>
                    <l>In Venere incerta tamen hic contabuit: atque</l>
                    <l>Mauit Italicus Gallica Fata pati.</l>
                    <l>Qui iuuat humanos scire atque euoluere casus,</l>
                    <l>Si fugienda facis, et facienda fugis?</l>
                </div2>
                <div2 id="GiEB.01.171" n="171" type="section">
                    <head>Laurentius Laurentianus.</head>
                    <p>LAVRENTIVS Laurentianus aliquandiu Florentiae, et Pisis philosophiam
                        medicinamque professus, ingenium elegantibus literis deditum ad traducendum
                        Hippocratem conuertit, quod Theodurus Gaza alioqui diligentissimus interpres
                        circumscripti authoris laconismis minime serio respondere videretur. Extant
                        et eius eruditae Lucubrationes in Galenum medicinae principis, arcana
                        perobscure interpretantem: sed in commentationum cursu plane miser, atra
                        bile correptus est. Empturus enim domum ea pactione tertiam precij patem
                        numerarat, vt, nisi intra sextum mensem totius sumae pecuniam
                        repraesentaret, arthabonis pecunia lucro venditoris amitteretur. Aduentante
                        vero die quum multa ei duersa spem fesellissent, diffisus amicorum
                        liberalitati, et iacturae dolore perculsus, animum despondit, in
                        profundumque puteum se coniecit, sub id tempus quo Petrus Soderinus ercto
                        populari dominatu, tanquam dictator perpetuus, summa cum moderatione
                        Florentiae Reipublicae praesidebat.</p>
                </div2>
                <div2 id="GiEB.01.172" n="172" type="section">
                    <head>MYRTEI.</head>
                    <l>Spe destitutus commodam sibi domum</l>
                    <l>Parandi, et angustae magis, quam patriae</l>
                    <l>Florentia natum aedibus mirabili</l>
                    <l>Decebat, infelicem agens vitam miser</l>
                    <l>Laurentianus se puteo in praeceps dedit</l>
                    <l>Angustiori: ne sepulchrum largius</l>
                    <l>Esset cadenti, quam fuerat viuo domus:</l>
                    <l>Quae nunc parata literis illi patet</l>
                    <l>Talis polo, qualem nequeat orbis dare.</l>
                </div2>
                <div2 id="GiEB.01.173" n="173" type="section">
                    <head>LATOMI.</head>
                    <l>Candida laurus erat, quondam praelata sepulti</l>
                    <l>In titulo, geminis (gloria rara) notis:</l>
                    <l>Arteis dum coluit, dum clarus Apollimis inter</l>
                    <l>Mystas: perpetuum viuere dignus erat:</l>
                    <l>Quae super hunc tumulum fulis modo passa capillis</l>
                    <l>Stultitiam domini deflet et ipsasui.</l>
                    <l>Qui sibi subito quod erat praecisa parandi.</l>
                    <l>Optabat quali commoditate domum,</l>
                    <l>Fortunae impatiens, puteum se misit in altum:</l>
                    <l>Scque miser vitam perdidit atque animam.</l>
                    <l>Hoc est versuram vitae fecisse, domusque:</l>
                    <l>Nempe, perire male, nunquam habitare bene.</l>
                </div2>
                <div2 id="GiEB.01.174" n="174" type="section">
                    <head>Antiochus Tybertus.</head>
                    <p>ANTIOCHVS Tybertus Cesenas ingenuus puer, a milite in vlteriorem Galliam
                        perductus, amore literarum Lutetiae consesdit, non abnuente hero, vt docilis
                        ingenij adolescens optimis literis imbueretur. Post aliquor autem annos inde
                        rediens in Italiam, profiteri coepit diuinatorias artes, Magiae proximas.
                        Eleganti enim libro de Chiromantia edito, tantum nouae samae promeruit, vt
                        insigni concursu, a curiosis et anxijs de toto vitae fortunaeque euentu
                        consuleretur: nam ad corroborandam eius disciplinae authoritatem, oportuna
                        bonarum artium praesidia contulerat: vsque adeo solerter atque feliciter, vt
                        viri doctissimi plane conscij de vanitate incertae artis, id asseuerarent,
                        quod vulgi testimonio crederetur. Primus enim post Petrum Aponensem, magiae
                        peritia celebrem, duobus seculis iacentem, et a cucullatis explosam artem
                        excitarat, tribus etiam libris de Physiognomia, et Pyromantia comositis: ea
                        tamen opinione, vt nequaquam ex arcano artis auidissimo cuique futura
                        praecoscendi rerum abditarum euentus praediceret, sed ex mirae prudentiae
                        coniectura, ranquam illustri ratione demonstrare putaretur. Praedixerat
                        Guidoni Balneo, cui in togata Gallia propter inusitatum militatis animi
                        vigorem, Guerrae cognomentu fuit: atque item Pandulpho Malatestae
                        Animihensium Tyranno, ex voluae manus lineis, futurum esset, vt hic
                        pelleretur patria, et dominatu, exulque <pb id="s065" n="65"/> in extrema
                        egestatis miseria periret: ille vero ab insigni amico perfidiae suspicione
                        necaretur memorabili hercle omnino incertae artis argumento, nisi Antiochus
                        imminentem vitae suae exitum ignorasset, de quo tamen, sed fatali deceptus
                        hora, minime dubitarat. Interfecit enim Pandulphus suo metu, vel Bentiuoli
                        soceri iussu nimium saeuus, a suspecta virtute virum fortem, quanuis amicum
                        et partium decem, ac ipsum Tibertum custodiae traditit, vt ex euentu,
                        supplicio seruaretur. Sed quum occultam exitio Fata viam apperirent,
                        captiuus et compedibus nexus, custodis arcis filiam mollis animi puellam ita
                        orando, et blandiendo ad misericordiam, amoremque pellexit, vt ab ea restem
                        impetraret, et in fossam demitteretur: sed compedum sonitu prodita fuga
                        miser retractus, et pari sorte cum puella securi perussus, interijt. Nec in
                        Pandulpho praedicentis fidem eadem Fata fefellerunt, quando omnium
                        egentissimus in hospitali diuersorio desertus a liberis, saeuitiae infamis,
                        ac egestate senex miser perierit.</p>
                </div2>
                <div2 id="GiEB.01.175" n="175" type="section">
                    <head>FLORIDI SABINI.</head>
                    <l>Exilium domino quod vaticinare potenti,</l>
                    <l>Dira morte insons perderis Antioche.</l>
                    <l>Omiseras arteis, quae non docuêre salutis,</l>
                    <l>Cum tibi monstrarint hae quoque mortis iter.</l>
                </div2>
                <div2 id="GiEB.01.176" n="176" type="section">
                    <head>LATOMI.</head>
                    <l>Hos ego diuinos aliquid sane esse putassem,</l>
                    <l>Et tantum humanum non superare modum.</l>
                    <l>Si non prae reliquis illos humana viderem,</l>
                    <l>Enormi quadam cum nece, Fata pati.</l>
                    <l>Adde quod est grauius, mala quum licet ante videre,</l>
                    <l>Non aeque vt caveas ante videre licet.</l>
                    <l>Et tamen ac liceat secum, sine lumine, pugnant,</l>
                    <l>Vimque suis Fatis frustra adhibere student.</l>
                    <l>Hoc docet Antiocus, qui Fata nisi ante scysset,</l>
                    <l>Innocuus poterat, et sine caede mori.</l>
                    <l>Hoc superest Lector (si me patiâre monentem)</l>
                    <l>Diuinus fias, si miser esse voles.</l>
                </div2>
                <div2 id="GiEB.01.177" n="177" type="section">
                    <head>Philippus Beroaldus.</head>
                    <p>BEROALDVM inter nobiles grammaticae professores summi nominis celebritate, et
                        incredibili auditorum frequentia Bononiae docentem, externa praesertim
                        iuuentus effuse mirabatur, quum ex multa lectione, felicique memoria,
                        abstrusae doctrinae opes venusto oris gestu proferret, et interpretando
                        intacta ab alijs auide sectaretur. Cupiebat enim obscuris authoribus lucem
                        dare, et rancidae vetustatis vocabula iam plane repudiata a sanis
                        scriptoribus, in vsum Romanae linguae reuocare, vti apparuit ex Commentarijs
                        in Asinum aureum Apulei: cuius familiaritate, horridum eloquentiae genus,
                        peruersa quadam libidine induerat, ita vt honestae aures illud asperum
                        impurae nouitatis mirari primo, et mox admittere cogerentur. Sed ingenio
                        maxime liberali et perhumano, haec obsoleta, et ridenda doctioribus
                        opportune condiebat, ea fama, vt qui omnia didicisse, et sedulo docuisse
                        videri potuit, in delectu, pinguis et supinus euaserit. Obijt non plane
                        senex, paulo post id tempus, quo Bononia terraemotu concussa est: et tyranni
                        bentiuoli domum mirabili subsecutae calamitatis praesagio, dira fulmina
                        percusserunt. Excepit doctrinae haereditatem, eiusdem nominis fratris
                        filius. Is nitidiore ingenio, quum ad poeticam se contulisset, dignas
                        aeternitate Odas conscripsit, indeque a Leone pontifice in intimam
                        familiaritatem est receptus, collota ei Vaticanae Bibliothecae praefectura:
                        sed paratis honoribus, immatura mors celeriter inuidit.</p>
                </div2>
                <div2 id="GiEB.01.178" n="178" type="section">
                    <head>MYRTEI.</head>
                    <l>Saepe nouos linguae mirata bononia flores</l>
                    <l>Non alios legit, quam Beroalde tuos.</l>
                    <l>Te nunc amisso languent cum floribus horti,</l>
                    <l>Et flet delitias ad tumulum illa suas.</l>
                </div2>
                <div2 id="GiEB.01.179" n="179" type="section">
                    <head>QVINTIANI STOAE.</head>
                    <l>Philippus ille candor, ille et optimus</l>
                    <l>Sophos iacet, lapisque candidissimus</l>
                    <l>Tegit, tegit boniae, boniae</l>
                    <l>Iubar: viator asta et inspice, inspice.</l>
                    <l>Mane, mane, Philippus ille te obserat,</l>
                    <l>Rogat, preceris omnibus, sacrum omnibus</l>
                    <l>Qui iter dedit, dedit. Lapis quoque obsecrat.</l>
                    <l>Preceris, vt rogi leues eum opprimant.</l>
                </div2>
                <div2 id="GiEB.01.180" n="180" type="section">
                    <head>LATOMI.</head>
                    <l>In lingua Venerem nequicquam quaeris, Amice,</l>
                    <l>Partem aliam obsedit, corporis illa mei.</l>
                </div2>
                <pb id="s066" n="66"/>
                <div2 id="GiEB.01.181" n="181" type="section">
                    <head>Hercules Strozza.</head>
                    <gap desc="illustration" resp="sampling"/>
                    <p>HERCVLES Strozza Ferrariensis, Tito poeta genitus, patrem longo interuallo
                        carminum nobilitate superauit. Illustri enim quodam lepore generosi et
                        solertis ingenij in aula Principis adeo clarus eminebat, vt praeter
                        grauioris consilij munera, in quibus egregie prudens et paratus erat,
                        theatralium etiam ludorum ac omnis elegantiae arbiter censeretur: nec
                        quicquam de cultu corporis sumptuosisque munditijs, et splendore vitae
                        Atestinis iuuenibus concederet. Sed cum hac ciuilis magnificentiae laude
                        florentem, amatorijsque vanitatibus interm peranter de ditum, ille impotens
                        Deorum, ac honimum dominator, vt fabulae ferunt, Cupido saeuus in
                        praecipitem locum arripuit. Concepti siquidem amoris insaniam, adeo perditis
                        sensibus alebat, vt multa ac erudita largitione, tenerrimisque carminibus
                        summi nominis matronam colere aliquanto procacius quam liceret minime
                        vereretur. Qua improbitate, si non molestus palam grauis tamen quibusdam in
                        arcano esse coeperat, quum tot illecebrae vna illa morum eleganti libertate
                        male tegerentur, ob idque ab odiosa obtrecatione timeri inciperet, quanquam
                        luxato olim poplite claudus, nec alioqui plane formosus esset, aut iuuenis
                        praeualida scilicet apud zelotypos suspicione, quum ille inter iocos cum
                        foeminis ad eleuandam cruris deformitatem lepido exemdo <pb id="s067" n="67"
                        /> exemplo diceret, non insulsam esse Venerem, quae Vulacnum probe virum,
                        quanquam loripedem libenter admitteret. Sed demum Taurellam illustrem forma
                        et natalibus viduam, vsque adeo auspicijs adamauit, vt quum riualem haberet
                        impotentem Tyrannum, cum ea fatales nuptias faceret, vt pudore coniugij
                        repulsus riualis arceretur. Sed id non tulit vir atrox, et superbus:
                        breuique Hercules dum a coena domum noctu mula reueheretur, interfectus est,
                        neque caedis quisquam authorem, silente praetore nominauit.</p>
                </div2>
                <div2 id="GiEB.01.182" n="182" type="section">
                    <head>ALDI MANVTII.</head>
                    <l>Hospes, licet alio propere eundum tibi.</l>
                    <l>Rogo hoc legas carmen, scio miserebere.</l>
                    <l>Humanitas quae est tua. Poetae hîc sunt sita</l>
                    <l>Ossa Herculis Strozzae, poeta qui satus</l>
                    <l>Patre est Tito. Quod si cupis cognoscere.</l>
                    <l>Qualis poeta vterque, queis honoribus</l>
                    <l>Quantisque preaditus fuerit in patria,</l>
                    <l>Quamque inclytis Strozza orta gens maioribus:</l>
                    <l>Longum foret narrare: id e libris potes</l>
                    <l>Cognoscere hospes, quos pater, quos filius,</l>
                    <l>(Nam excussi habentur) fecit excultis modis.</l>
                    <l>Cantauit Antiam, atque Phylloroen pater,</l>
                    <l>Quosque tulit heroas familia Estensium,</l>
                    <l>Inuisaque arma matribus. Lucretiae</l>
                    <l>Hic Borgiae laudes, decusque heroidum</l>
                    <l>Quot sunt, fuêre quotque erunt. Hic et Deos</l>
                    <l>Canebat, et Gigantas, et bella horrida,</l>
                    <l>Ac multa alia, cum rapitur. Heu Fata impia</l>
                    <l>Egisset intergram vel aetatem alteram,</l>
                    <l>Nonsua minus gauderet hoc Ferraria,</l>
                    <l>Quam aut Mantua Marone, aut Catullo nobilis</l>
                    <l>Verona, Venusiumue HOratio suo.</l>
                    <l>Heu ter, quater crudelia, heu fata impia,</l>
                    <l>Monimentum et ipse exegit aere perennius,</l>
                    <l>Atque altius pyramidibus regum, Iouis</l>
                    <l>Quod ira nunquam diruet, tempusue edax,</l>
                    <l>Aut aquilo impotens, maliue ignes, virum</l>
                    <l>Nam sibi dicatum oppetere, Pierides vetant,</l>
                    <l>Sed mulierum quae est gloria, et honos, Barbara</l>
                    <l>Taurella coniux quam pientissima, viro, et</l>
                    <l>Vna vt quiesceret ipsa, donec corporum</l>
                    <l>Erit excitatio, sibi hoc viua posuit.</l>
                    <l>Hoc te volebam scire, iamque abi, et vale.</l>
                </div2>
                <div2 id="GiEB.01.183" n="183" type="section">
                    <head>BEMBI.</head>
                    <l>Te ripa natum Eridani Permessus alebat:</l>
                    <l>Fecerat et vatem Marsque Venusque suum.</l>
                    <l>Iniecêre manus iuueni, et fatalia duris</l>
                    <l>Stamina pollicibus persecuêre Deae</l>
                    <l>Vxor honor ata Maneis dum conderet vrna:</l>
                    <l>Talia cum multis verba dedit lachrymis:</l>
                    <l>Non potui tecum dulcem consumere vitam:</l>
                    <l>At iam adero amplexans te cinerem ispa cinis.</l>
                </div2>
                <div2 id="GiEB.01.184" n="184" type="section">
                    <head>TIBALDEI.</head>
                    <l>Herculis hic Strozzae tumulus que copidit vxor,</l>
                    <l>Taurellae moerens Barbara gentis honos,</l>
                    <l>Plus dederit quamuis, non haec Muasole, meretur</l>
                    <l>Plus tua Foruna, haec non pietate minor.</l>
                </div2>
                <div2 id="GiEB.01.185" n="185" type="section">
                    <head>LATOMI.</head>
                    <l>Se Venus occultans Martis damnaverat vsum,</l>
                    <l>Caste cum fabro viuere certa suo.</l>
                    <l>Non tulit ille ferox: et se quaerendo fatigat,</l>
                    <l>Alterutrum, vel quo tradat vtrunque neci.</l>
                    <l>Frusta at discursans coeli per compita, lustrat</l>
                    <l>Lemnum, Imbrum, Lyparam, cum Amathunte Paphum,</l>
                    <l>Pergit ad occiduas mundi quequirere parteis,</l>
                    <l>Maxime vbi Eridanus laeta per arua fluit.</l>
                    <l>Hîc videt insignem, claudo sed polite, Strozzam,</l>
                    <l>Quem circum semper plurimus ignis erat.</l>
                    <l>Hinc Mars non dubius Vulcanum credidit illum</l>
                    <l>(Quodmodo enim vatem nosceret ille ferus?)</l>
                    <l>Non, ait effugtes: nec nox tibi fumida, nec quod</l>
                    <l>Mula, praesidio, claude veharis, erit.</l>
                    <l>Dixit: et intorsit saeuum per tempora farrum,</l>
                    <l>Tempora puniceis saepe reuincta rosis,</l>
                    <l>Ille abyt: ader at mox Cypria consicia caedis,</l>
                    <l>Efflantique animam sic ait illa viro:</l>
                    <l>Plus satis ad vitam cecinisti carmina: psthac</l>
                    <l>Tu mecum, et tecum noster Adonis erit.</l>
                    <l>Certe ingignus eras: sed pro qua multa tulisti</l>
                    <l>Viuus, debebas et mihi Strozza mori.</l>
                </div2>
                <div2 id="GiEB.01.186" n="186" type="section">
                    <head>Bartholomueus Cocles.</head>
                    <p>BARTHOLOMEVS Cocles himili genere Bononiae natus, ingenio nec mediocribus
                        quidem literis imbuto, sed a coelesti quodam munere, diuino ac admirabili
                        vaticinandi, artes curiose, atque feliciter excepit, erectas nuper, ac
                        illustratas ab Antiocho (se enim metoposcopum, et chiromantem profitebatur)
                        magno hercle Astrologorum pudore, qui laboriosis geniturae supputaionibus
                        saepissime fallerentur. Publicarat enim ingenti <pb id="s068" n="68"/> fama
                        codicem cum effigie linearum, characteres, et notas artis continentem, vt et
                        hac quoque liberalitate tanquam promulgato totius doctrinae mysterio,
                        ignaras vitae euentus curiosorum mentes circunduceret, valido hercle
                        accedente patrocinio Achillini summi philosophi, qui lucelento prooemio
                        aduersus calumniatores, Coclitis scripta, tanquam insigni galea muniuerat,
                        vsque adeo studiose ac apposite, vt interxtis pasim ex physica ratione
                        quibusdam neruis, probe constitura, vallataque, vel inanis facultas vna iam,
                        nec ignobilis lberalium artium, acclamatione publica censeretur: et eo
                        quidem clariore authoris existimatione, quod ispius Antiochi, et Corui
                        Mirandulae placita grauibus argumentis, tanquam incerta conuellerentur, ita
                        pronis ad credendum auribus, vt multi stabilis alioqui prouidentiae, ab hoc
                        adumbratae rationis praestigio circum ducti, penderent ab ore Coclitis, et
                        de priuatis rebus statuerent: quandoquidem quoridianis praedictionibus,
                        futura tanquam praesentia sentirentur. Extatde his praeclarae, ac
                        admirabilis fidei Catalogus, ipsius Coclitis manu perscriptus, de ijs,
                        quibus varia violentae mortis pericula denunciauit, exactissimo post eius
                        interitum Fortuna obsequentis euentu comprobatus. Quo fit, vt me quoque
                        inueteratae exercitationis hin hac luce Romana non facile credulum senem, in
                        sententiam adducat ipse exactae aetatis, et integri iudicij Lucas Gauricus,
                        quum ingenua fateatur, se a Coclite, seuere, amiceque admonitum, vt violenti
                        cruciatus causas effugeret, quum id ipse, sui natalis, negligentia patris,
                        ignarus, ex syderum scientia anteuetisse nequiuerit. A Ioanne enim Bentiuolo
                        arreptus, et ex praealta trochlea suspenso fune quinquies quassatus, ideo
                        poenas dederat, quod excessurum patria, et dominatu in eius anni prognostico
                        pronunciasset. Sed aliquanto acerbiorem non irritae diuinationis poenam
                        Cocles promeruit, quum inuitus, et plane coactus, Hermeti Tyranni filio,
                        dixerit, futurum esse, vt exul in acie caederetur. Non tulit sanguinarius
                        Hermes fatali metu perculsus, vel prouocatam orisj libertatem, iussitque
                        Copono, vt Cocles, tanquam futuris inferijs suis expiando dolori victima
                        mactaretur. Praeuiderat necis discrimen Cocles: ideoque secreta galea caput
                        munierat, ingenti gladio, quem peritissime ambabus manibus regebat, semper
                        armatus: sed fatales insidias vitare non potuit, quum a personato baiuli
                        habitu Copono, dum serae ostij, calculo iniecto praepeditae, cluaem
                        insereret, adacta in occipitium securi sterneretur, non aliam quoque patrati
                        facinoris causam afferente Copono, quam quod ipse Cocles, breui, et sceleste
                        homicidam futurum edixisset.</p>
                </div2>
                <div2 id="GiEB.01.187" n="187" type="section">
                    <head>GVIDONIS POSTHVMI. COPONVS LOQVITVR.</head>
                    <l>Quis melior vates? Quis Coclite verior augur?</l>
                    <l>Falsa canit, atque haec cogit habere fidem.</l>
                    <l>Grande mihi nuper scelus, ac graue crimen inussit,</l>
                    <l>Quale vel ipsius pectus habere neges.</l>
                    <l>Puriter exegitamen, ac sine crimine vitam</l>
                    <l>Hactenus, ille autem dicere vera solet. (fefellit</l>
                    <l>Quidnam hoc Phoebe igitur? Certe illum haud multae</l>
                    <l>Linea, quamheu nostras damnat habere manus:</l>
                    <l>Namque vbi ob hoc nostra cecidit malus ille securi.</l>
                    <l>Coepi ego, ne falsum diceret, esse nocens.</l>
                </div2>
                <div2 id="GiEB.01.188" n="188" type="section">
                    <head>PONTANI.</head>
                    <l>Cur caput armatum galea? Latus ense reuinctum est?</l>
                    <l>Vim fati radios dixtin habere tuos?</l>
                    <l>Sed video melius Fatum est nescire: scysse.</l>
                    <l>Quando nihil prodest, tela, nec arma valent.</l>
                </div2>
                <div2 id="GiEB.01.189" n="189" type="section">
                    <head>Ioannes Cotta.</head>
                    <p>IOANNES Cotta apud Alieniacum pontem, id est oppidum supra Athesim, humili
                        genere ortus, prealtum in literis ingenium ostendit: in agresti enim ore,
                        generosi spiritus indoles ita latitabat, vt in sermone, scriptoque mira
                        selicitas emineret. Hauserat enim pertinaci studio, euolutis vt tiusque
                        linguae optimis authoribus, tantas eruditionis opes, vt a stupenda memoria
                        clarus haberetur, et antiquaed gnitatis carmina praescriberet. Aperuerat
                        ludum Laudi Pompeiae; quod ibi nupta erat eius matertera. Sed demum inde
                        Neapolim ad Pontanum se contulit, secutusque aliquandiu Sanseuerinum, et
                        Cabanilium proceres, transiuit ad Liuianum Venetorum ducem, qui Musarum
                        liberalis hospes academiam in agro Taruisino ad Portum Naonem instituerat,
                        euocatis in contubernium praecellentibus <pb id="s069" n="69"/> poetis, in
                        queis longe demum clarissimi (praeter Cottam) Fracastorius, Naugerius, et
                        Hieronymus Borgius euaserunt. Ad abduam autem ex ipsa Gallorum victoria,
                        Liuiano fuso, captoque Cotta, insigni piertate se totius calamitatis et
                        carceris comitem obtulit. Sed Galli inhumana acerbitate non misero tantum
                        comitem, sed libros et calamum, ac omnia denique tenebrosi otij solatia
                        denegarunt. Impleuit alterum officij munus Cotta: susceptisque a Liuiano
                        mandatis, quum ad Iulium pontificem Viterbium peruenisset, paucos post dies
                        oborta pestilenti febre octo et viginti annorum iuuenis interijt.
                        Epigrammata, ac orationes eius extant, sed Chrorographiae opus nobile
                        versibus inchoatum, et in Plinium erudita scholia, perierunt.</p>
                </div2>
                <div2 id="GiEB.01.190" n="190" type="section">
                    <head>ACTII SYNCERI.</head>
                    <l>Sperabas tibi docta nouum Verona Catullum:</l>
                    <l>Experta es duros bis viduata Deos.</l>
                    <l>Nulla animum posthac res erigat: optima quando</l>
                    <l>Prima rapit celeri Parca inimica manu.</l>
                    <l>Quae tamen vt vidit morientis frigida Cottae</l>
                    <l>Hora: suum fassa est crimen, et erubuit.</l>
                </div2>
                <div2 id="GiEB.01.191" n="191" type="section">
                    <head>MARCI ANTONII FLAMINII.</head>
                    <l>Si fas cuique sui sensus expromere cordis,</l>
                    <l>Hoc equidem dicam pace Catulle tua.</l>
                    <p>Est tua Musa quidem dulcissima, Musa videtlur</p>
                    <l>Ipsa tamen Cottae dulcior esse mihi.</l>
                </div2>
                <div2 id="GiEB.01.192" n="192" type="section">
                    <head>CAESARIS SCALIGERI.</head>
                    <l>Intra in me Cottae Genius, quem dicere conor:</l>
                    <l>Aut peryt trepida mens tremefacta fuga.</l>
                    <l>Tu Laty Siren: ita cantu interficis omneis:</l>
                    <l>Nam tua qui legit, scribere nemo potest.</l>
                </div2>
                <div2 id="GiEB.01.193" n="193" type="section">
                    <head>LATOMI.</head>
                    <l>Dic mihi: Pierides Venerem nescire fatemur:</l>
                    <l>Sed Venus est carmen nil nisi, Cotta, tuum?</l>
                    <l>Fallor? an idcirco Veneris quo gaudia Musis,</l>
                    <l>Sera licet, repares, tam cito raptus abes?</l>
                </div2>
                <div2 id="GiEB.01.194" n="194" type="section">
                    <head>Petrus Crinitus.</head>
                    <p>PETRVS Crinitus iucundo eruditoque ingenio iuuenis, cum a crispa patris coma
                        Etrusco nomine Riccius vocaretut, idque nomen fastidiret, Crinitus appellari
                        maluit. Is non iniquo iudicio habitus est inter Politiani discipulos
                        disertissimus. extant enim, praeter non illepida poemata, libri de honesta
                        disciplina supra viginti, peramoena et copiosa varietate delectabiles: ac
                        item quinque de Poetis Latinis laboriose eruditeque perscripti. Mortuo
                        Politiano patritiorum iuuenum, qui ingenia literis ex colebant, vel genere
                        et censu impar promeruit, vt apud eos et sodalis, et magistri munus adim
                        pleret. Nobiles enim adolescentes more Socratis adamandos pariter ac
                        erudiendos corporis ac animi pulchritudine ductus, praedicabat. Sed tanta
                        familiaritas nequaquam certis grauitatis atque modestiae finibus descripta,
                        contumeliae, ac item exitio locum aperuit. In Scandiciana enim Petri
                        Martellij villa post hilarem coenam, cum petulantis conuiuae manu inter
                        iocosam rixam frigidae cantharo persusus obriuisset, insolentis iniuriae
                        dolore suacius paucis diebus interijt, eo quidem sodalium grauiore
                        poenitentia, acerbioreque iactura, quod nondum quadragesimum aetatis annum
                        attigisset.</p>
                </div2>
                <div2 id="GiEB.01.195" n="195" type="section">
                    <head>MYRTEI.</head>
                    <l>priscos poetas viuere</l>
                    <l>Crinite dum doces, obis.</l>
                    <l>Ergo tibi superstites</l>
                    <l>Debent Poetae non minus.</l>
                    <l>Ipse amplius nihil volens</l>
                    <l>Debere, dono carmine</l>
                    <l>Hoc te sepulchro conditum.</l>
                </div2>
                <div2 id="GiEB.01.196" n="196" type="section">
                    <head>ANDREAE DACTII.</head>
                    <l>Heus, audi properes licet Viator:</l>
                    <l>Criniti tumulo teguntur isto</l>
                    <l>Dilecti cineres sacris Camoenis.</l>
                    <l>Hoc scires volui, recede felix.</l>
                </div2>
                <div2 id="GiEB.01.197" n="197" type="section">
                    <head>LATOMI.</head>
                    <l>Iacten perpetuam, quod vates carmine vitam,</l>
                    <l>Hanc quoque pro arbitrio dent adimantque suo.</l>
                    <l>Mortem irritarat, veteres vt acerba poetas</l>
                    <l>Temporis aeternas mergeret in tenebras:</l>
                    <l>Seque tuebatur, donec Crinitus et illos</l>
                    <l>Temporis, et mortis tlleret e manibus.</l>
                    <pb id="s070" n="70"/>
                    <l>Qualemcunque vicem, quamuis sim victa, rependam</l>
                    <l>Mors ait: et certe tu mihi stulte lues.</l>
                    <l>Tune magis stulta es, quae illum euetere speras,</l>
                    <l>Per quem tam foede tempus, et ipsa iaces?</l>
                </div2>
                <div2 id="GiEB.01.198" n="198" type="section">
                    <head>Hieronymus Donatus.</head>
                    <gap desc="illustration" resp="sampling"/>
                    <p>ENITVIT in Hieronymo Donato Patritio Veneto, supra oris, atque staturae
                        dignitatem, senatoria purdentia singularis, praecellenti doctrinae
                        praesidio, et multo rerum vsu constituta. Attulisse siquidem videtur in
                        omnem actionem mores longe lectissimos, et praeclaris disciplinarum omnium
                        luminibusillustres, quibus postea Iulium Secundum Veneto nomini grauiter
                        iratum, et conspirantibus externis regibus, saeuo bello maiestatis iniuriam
                        vindicantem, non leniuerit modo, sed impetrta pace, ictoque foedere
                        conuerterit. Quo felicis ingenij supermo opere, iam pene conuulsum radictus
                        eius Reipublicae statum, septennio restitutum vidimus. Sed industriae suae
                        fructum sentire non potuit, paulo ante Romae morbo extinctus, quam Gallus
                        grauis hostis Italia pelleretur. Verum ex ea legatione, eximia laus totius
                        Italiae iudicio parta, perpetuis annalibus ad posteros transmittitur, nec
                        erit ingrata patria, quin meritum decus optimo ciui instaurata nominis
                        memoria persoluat. Monumenta eius ingenij digna luce, quod publicis
                        occupationibus <pb id="s071" n="71"/> absolui nequiuerant, filij
                        suppresserunt, edito libro aduersus Graecos, vanissime de sacrorum
                        principatu cum Romano pontifice contendetes. Legitur etiam libellus
                        Alexandri Aphdisei de Intellectu, e Graeco in Latinum puriter ac apposite
                        traductus. Extant etiam aliquot Epistolae, multa styli grauitate
                        conscriptae: ex his ea praesertim, qua Gallici foederis compedes Maximiliano
                        Caesari exuendas persuadet: altera qua concussae ingenti terraemotu Cretae
                        insulae, cum ipse praesideret, clades terroresque describit.</p>
                </div2>
                <div2 id="GiEB.01.199" n="199" type="section">
                    <head>MYRTEI.</head>
                    <l>Donate diuum munere.</l>
                    <l>Fudisti vt orbi nectaris,</l>
                    <l>Quantumque manat gratiae.</l>
                    <l>Diuino ab ore caelitum.</l>
                    <l>Seruasti, et exul patriam:</l>
                    <l>Dys restitutus denuo</l>
                    <l>Orbi quaerenti deseris</l>
                    <l>Nil praeter ossa et lachrymas.</l>
                </div2>
                <div2 id="GiEB.01.200" n="200" type="section">
                    <head>LATOMI.</head>
                    <l>Plus quam Roma suo Gallis defensa Camillo,</l>
                    <l>Hostem semelquem fecerat:</l>
                    <l>Donati meritis nullo non tempore summis,</l>
                    <l>Semperque ciuis optimi,</l>
                    <l>Illaque non vnis erepta pontentibus armis,</l>
                    <l>Regina debet adriae.</l>
                    <l>Atque illo vberius: patriae quod commoda spectans</l>
                    <l>Speruit paratam gloriam,</l>
                    <l>Quam raro ingenio multam cumularat Apollo.</l>
                    <l>Sed patriae donatus est.</l>
                </div2>
                <div2 id="GiEB.01.201" n="201" type="section">
                    <head>Alexander Achillinus.</head>
                    <gap desc="illustration" resp="sampling"/>
                    <pb id="s072" n="72"/>
                    <p>ALEXANDER Achillinus Bononiensis, accuratus Auerrois interpres, quum Patauij
                        philosophiam profitertur, solidae constantisque doctrinae famam obtinuit,
                        vel ipso Pomponatio acri aemulo insidiosa ambitione scholam eius
                        depopulante. Erat enim a summa ingenij simplicitate ambiendi, adulandique
                        prorsus imperitus, vsque adeo, vt salsae petulantique iuuentuti, quanquam
                        doctrinae nomine in honore esset, ridendus videretur, et tum maxime quum
                        deambularet, vndulatis passibus, coccina in toga exoleti moris, astrictas
                        scilicet habente manicas, et nullis a tergo defluentibus rugis, lutrina
                        pelle fimbriatas: renidentique semper fronte, et sermone pingui vel inepti,
                        vel contemplantis ingenij vitia fateretur: sed aemulum in corona veteratorie
                        disputantem, et risum salsa dicacitate saepius excitantem, ipso inuicto
                        doctrinae robore superabat. Ediderat enim iam pridem ex Peripatetico dogmate
                        sinulos libros, de Elementis, de Intelligentijs. et de Orbibus, secutus
                        opiniones Auerrois, quibus totius ingenij sui fama nitebatur. Concidente
                        autem Patauino gymnasio inter exorti belli strepitum, Bononiam reuersus
                        excessit e vita, quum nondum quinquagesimum expleuisset annum. Tumulus eius
                        cum hoc carmine in aede diui Martini conspicitur.</p>
                </div2>
                <div2 id="GiEB.01.202" n="202" type="section">
                    <head>IANI VITALIS.</head>
                    <l>Hospes, Achillinum tumulo qui quaeris in isto,</l>
                    <l>Falleris, ille suo inuctus Aristoteli</l>
                    <l>Elysium colit, et quas rerum hîc discere causas</l>
                    <l>Vix potuit, plenis nunc videt ille oculis:</l>
                    <l>Tu modo, per campos dum nobilis vmbra beatos</l>
                    <l>Errat, dic longum perpetuumque vale.</l>
                </div2>
                <div2 id="GiEB.01.203" n="203" type="section">
                    <head>LATOMI.</head>
                    <l>Quisquis Auerroem censes habuisse cerebrum,</l>
                    <l>Falleris: haud est me passus habere meum.</l>
                    <l>Regula non fallit: Proter quod quodlibet vnum</l>
                    <l>Taliter affectum est, sed magis illud erat.</l>
                </div2>
                <div2 id="GiEB.01.204" n="204" type="section">
                    <head>Bernardinus Corius.</head>
                    <p>NON est cur Bernardinum Corium Mediolanensem quisquam eruditus contemnat et
                        irrideat, quod immensum rerum gestarum volumen, incondito ac inepto sermone
                        perscripserit. Hosneto enim loco natus, et gloriolae cupidus, quum pro
                        ingenij caput vernacula idiotisque familiari lingua vteretur, optimam
                        ciuibus suis attulit voluntatem, idque vnum scribendo respexit, quod
                        curiosis aut nobiliore facundia scripturis maxime prodesset, atque inde
                        moninis ac industriae laus ad posteros proferretur. Nam si Caelij Plinij
                        testimonio historia quouis modo scripta delectat, quod lux temporum, nuncia
                        veritatis, et magistra vitae censeatur, huic ciui suo plurimum profecto
                        Insubres debebunt: qui ingenuo labore intercisam, et plane sepultam
                        grauissimarum rerum memoriam, diligenter in quirendo consuendoque ad
                        singularem vtilitatem posteris repraesentauit. Fuit enim vir amantissimus
                        patriae, et nusquam factionus: minutiarum adeo diligens indagator, vt cum
                        historiae studiosis perutilem, et iucundam afferat voluptatem, nihil morosis
                        et delicatis officiat. Nam in enartandis rebus, quibus ipse interfuit, fide
                        et diligentia mirus agnoscitur, quando eum in aula splendideversantem, et ex
                        secretioris archiui copia, opportune adiutum nusquam arcana fefellerint.
                        Perijt Gallis Mediolano potitis ante sexagesimum aetatis annum, Ludouici
                        Pricipis, et Ascanij Cardinalis calamitate perturbartus. Publicauit
                        Historiae volumen viuus priuato sumptu, ac ob id graui rei familiaris damno,
                        quoniam dum spectare gloriam videri vellet, resarciendi sumptus, nouique
                        lucri inanem spem, astura chalcographorum persuasione concepisset. In
                        sepulchro eius tale inscriptum carmen legitur.</p>
                </div2>
                <div2 id="GiEB.01.205" n="205" type="section">
                    <head>INCERTI.</head>
                    <l>Bernardine tibi Insubres debere fatentur,</l>
                    <l>Non minus ac magno Roma superba Tito.</l>
                </div2>
                <div2 id="GiEB.01.206" n="206" type="section">
                    <head>LATOMI.</head>
                    <l>Scripsiti patriae: patria et tibi grata rependit</l>
                    <l>Ad bustum assiduas cum gemitu lachrymas.</l>
                    <pb id="s073" n="73"/>
                    <l>Indoluit Phoebus, lachrymasque influmina roris</l>
                    <l>Et gemitus Zephyros vertit in herbiferos.</l>
                    <l>Illa rigant late terram, terra ebria florum</l>
                    <l>Gignit opes: circum laurea sylua viret.</l>
                    <l>In quam dum Zephyri incumbunt, vox redditur ista:</l>
                    <l>Viue Cori patriae, viuat vt illa tibi.</l>
                </div2>
                <div2 id="GiEB.01.207" n="207" type="section">
                    <head>M. Ant. Turrianus Veronen.</head>
                    <p>QVAM vides Marci Antonij Turriani Veronensis effigiem, nullis idcirco
                        interlitam picturae coloribus, sed carbone tantum atque vnis vmbrarum
                        finibus deliniatam, hoc loco dicauimus, quod ille diuino praeditus ingenio,
                        dum exactae aetatis inuetera taeque authoriatatis medicinae professores
                        interpretationum subtilitate superaret, prius immiti Fato gymnasijs est
                        ereptus, quam admirandae vtilitatis exquistitaeque doctrinae inchoata opera
                        absoluerentur. Elaborabat is profitendo simul, atque secando damnatorum
                        cadauera anatome volumen ex placitis Galeni, quo Mundinum rudis seculi
                        scriptorem, et Zerbum in eodem negocio delirantem iugularat. Hic est Zerbus,
                        qui ambitioso auaroque ingenio, quum accitus grandi pecunia penetrasset ad
                        Triballos, vt Schenderbassam recenti et luctuosa in Euaganeos irruptione
                        calarissimum intercute morbo liberaret, nec demum quod inflate promiserat
                        morienti praestaret, a Barbaris seruis, vt domini manibus ea scilicet
                        victima parentarent, trucidatus interij: ita vt lepide Turrianus in eum
                        iocaretur, cum libri eius errata dispu~geret, quasi iure concisus esset,
                        quod magna discentium iniuria perperam secando cadauera, ipse viuus meritam
                        talionis poenam subisset. Natus est Turrianus ex ea perillustri familia,
                        quae ante ducentos annos Insubribus imperarat, patre peracuto excellentique
                        medicinae professore, ita vt non mirum sit ab ineunte aetate in eadem
                        educatum disciplina, multo maturius quam quisque alius ad primos suggestus
                        honores Patuij et Ticini peruenisse. Praeferebat os maxime venustum, serena
                        quadam comitate occurentium animos alliciens: verum docendo et disputando
                        mirus, prolatis Graecis authoribus, pudendos errores, et vitae quidem
                        exitiales ostendebat, in quos medici ex herbariae facultatis ac anatomes
                        inscitia cecidissent. Hoc eximio praeceptore in gymnasio Ticinensi studiorum
                        nostrorum vigilias pro concione laudante, de liberalibus disciplinis, atque
                        arte medica lauream, et annulum comprobatae dignitatis ornamenta accepimus.
                        Nec multos post menses quum ad ripam Benaci locus secessisset, pestifera
                        febre triginta trium annorum iuuenis ereptus est, quum Iulius pontifex in
                        pseudo Cardinales, fauentesque eis Gallos victricia arma in luctuosum
                        vtriusque Rauennatis pugnae euentum expediret. Luxêre Turrianum cuncta
                        gymnasia, et diuturnis quidem lachrymis. Nemo enim eo in literis absolutae
                        virtutis illustrius specimen, nemo certiorem consummatae gloriae spem
                        dederat. Ad meritos autem titulos Veronae riobili tumulo inscriptos,
                        Nicolaus Archius hoc lepidum carmen apposuit.</p>
                    <l>Ante annos sciusse nocet, nam maxima virtus.</l>
                    <l>Persuasit morti, vt crederet esse senem.</l>
                </div2>
                <div2 id="GiEB.01.208" n="208" type="section">
                    <head>CAESARIS SCALIGERI.</head>
                    <l>Suada, Venus Nemesis, Charites, Sapientia, Musae,</l>
                    <l>Amplexae in cunis pectora Turrioli</l>
                    <l>Pro se quisque sibi trahere et contendere: verum</l>
                    <l>Cum sors, visque simul omnibus aequa foret,</l>
                    <l>Marte superueniente, Venus, committimus, inquit,</l>
                    <l>Vno assensu hominem iudiciumque tibi.</l>
                    <l>Ille ferox gladium nudans, Hoc vicimus. Aut vos</l>
                    <l>Hunc mecum: aut totus cesserit ergo mihi.</l>
                </div2>
                <div2 id="GiEB.01.209" n="209" type="section">
                    <head>LATOMI.</head>
                    <l>Quam cernis vnis linearum finibus</l>
                    <l>Nullo colore praeter hanc fuliginem,</l>
                    <l>Has inter alias dedicatam imagines:</l>
                    <l>Ad vindicandam mortis est iniuriam.</l>
                    <l>Ab hoc locata literarum vindice.</l>
                    <l>Nam Turriani illius est Antony,</l>
                    <l>Qui sanitati quum tuendae incumberet,</l>
                    <l>Et proferendae aetatulae mortalium</l>
                    <l>Daret salubria, amoueret noxia</l>
                    <l>Aetatis ipso, et artis, et conatuum,</l>
                    <l>Morte inuidente, raptus este carcere:</l>
                    <l>Metam tametsi iam videret vltimam,</l>
                    <l>At haec tua est ô Turriane gloria,</l>
                    <l>Quod in theatro sulus hoc pulcherrimo</l>
                    <l>Mortis pudendo cum pudore prodeas.</l>
                </div2>
                <pb id="s074" n="74"/>
                <div2 id="GiEB.01.210" n="210" type="section">
                    <head>Lancinus Curtius.</head>
                    <p>LANCINVS Curitus Mediolani hoseta ortus familia, inter Merulae sectatores
                        Graece et Latine doctissimus euasit, sed quadam volucri, nec plane sana
                        ingenij liberalitate, per omnes scientias euagatus, nusquam ad intergrum
                        decus constitisse videtur, vtpote qui passim vtroque stylo, et scaber et
                        obscurus, dissipato varie doctrinae lumine, euoluisse cuncta volumina videri
                        mallet, quam puri et circum scripti poetae nomen appetisse. Eius enim
                        Syluae, quae iam pridem in publicum exiuerunt, quanquam densa illa et
                        peragresti arborum luxurie, vti maxime frondosae alteque surgentes quibusdam
                        placere possint: praepedientibus tamen vepribus horridae inaccessaeque
                        existimantur. adeo vt vrbanus lector reformidata situs nouitate, in limine
                        haereat. In libris porro Epigrammatum videre est in multa duricice nonunquam
                        molles facetias, quae risum salse permoueant. Sed hoc multo iucundius atque
                        lepidius consecutus videtur, quum praepingui Insubrum lingua scite numeros
                        iocanter effunderet. Anguineos etiam, quos vocant, versus, miris modis et
                        numeris conformabat, ita vt recto et conuerso quoque ordine quadrati
                        epiggram matis introrsus exempta verba aliud carmen efficerent, quod priori
                        sententiae percosta, et diametros ex obliqua serie mirabiliter arriderent,
                        inani hercle et plane ridenda cum laude, cum tanto sudore delirantis
                        ingenij, ab inepta et rectis literarum studijs, exitiali voluptate fama
                        quaereretur. Caerum contentus paruo, sibique soli (vti saepe dicebat) et
                        genio suo viunes, et caelebs, et liber sine labe nominis ad senectutem
                        peruenit, nihil obiter immutato vetere cultu, cum caeteri ciues non obscura
                        confessione feruitis aduentu Gallorum, peregrima induti vestem, et capillum
                        ad aurem subtondentes, eum pristino more togatum, prolixeque comatum
                        petulanter irriderent. Moriens de sepulchro sibi cauit, quod in templo diui
                        Marci extra beatricem portam cum vera effigie et hoc carmine spectatur.</p>
                </div2>
                <div2 id="GiEB.01.211" n="211" type="section">
                    <head>STEPHANI DVLCINI CREMONESIS.</head>
                    <l>En virtutem mortis insciam</l>
                    <l>Viuet Lancinus Curtius</l>
                    <l>Secula per omnia,</l>
                    <l>Tantum possunt Camoenae.</l>
                </div2>
                <div2 id="GiEB.01.212" n="212" type="section">
                    <head>LATOMI.</head>
                    <l>Arguor vt nimium salebroso in carmine durus.</l>
                    <l>Quid facerem? vita est taliter acta mihi.</l>
                    <l>Tradere difficile est tenero mollique poetae</l>
                    <l>Virtutis duram difficilemque viam.</l>
                </div2>
                <div2 id="GiEB.01.213" n="213" type="section">
                    <head>Baptista Mantuanus Carmelita.</head>
                    <p>BAPTISTA Carmelitani ordinis princeps, Mantuae ex Hispaniola gente honesta,
                        verum ex damnato coitu natus naturam ad carmen attulit, verum insatiabili
                        Hebraicorum studiorum cupiditate ita occupatam, vt cum magnus et admirabilis
                        in omnibus videri contenderet, in excolendis Musis curam ac diligentiam
                        remittere cogeretur, quibus vnis non dubius ad aeternitatem gradus
                        parabatur, si certa laude contentus, in reliquis inane nomen tempestiue
                        contempsisset. Sed incidit in ea tempora, quibus nullus mediocribus poetis
                        locus erat, reperit tamen sibi aemulum incondito furore, Consalui magni res
                        gestas decantantem, cuius explosione claresceret. Is erat Cantalicius pro
                        bono poeta ab optimo duce mediocris etiam virtutis amantissimo liberaliter
                        ditatus. Verum et hunc, et ipsum quoque Carmelitam desumpto eodem argumento,
                        Grauina malae partae laudis loco strenue deturbauit, quum inchoatum poema
                        nobile, Pontano atque Actio censoribus recitasset. Caeterum Carmelitae satis
                        ad laudem fuit, quod per quindecim secula neglectos a ciuibus Andinos fontes
                        salubriter ebiberit, scilicet vt fatali monitu limpidioris eius aquae
                        siphones Laelio ac Hippolito Capilupis fratribus monstrarentur. Octogenario
                        maior Mantuae decessit non plane selix, quum in extremo vitae actu
                        defensionem</p>
                    <pb id="s075" n="75"/>
                    <gap desc="illustration" resp="sampling"/>
                    <p>contra Criticos scribere cogeretur, qui eius poemata obeliscis non inanibus
                        misere confodissent. Sacrato poetae mortuo cucullati eius ordinis sacerdotes
                        prolixe parentarunt. Federicus autem Princeps marmoream effigiem cum laurea
                        posuit, quae in arcu lapideo iuxta Virgilij Maronis simulacrum, pia hercle,
                        si non ridenda comparatione conspicitur.</p>
                </div2>
                <div2 id="GiEB.01.214" n="214" type="section">
                    <head>MYRTEI.</head>
                    <l>Alter hîc iacet a Maronae Vates,</l>
                    <l>Natus Mantuae, et is quidem Poetae</l>
                    <l>Dignior titulo, nisi incidisset</l>
                    <l>In fluctus varios scientiarum,</l>
                    <l>Quos Musas coluit minore cura.</l>
                    <l>Primus hic tamen a Marone natus</l>
                    <l>Mantuae, coluit Poeta Musas,</l>
                    <l>Andinosque bibit sacro ore fontes.</l>
                </div2>
                <div2 id="GiEB.01.215" n="215" type="section">
                    <head>LATOMI.</head>
                    <l>In ponte iuxta quos locatos cernitis,</l>
                    <l>Virtutis ergo, patriaeque gloria,</l>
                    <l>Vterque Vates, quidem ortu ciuis est.</l>
                    <l>Quos cognitos licet tamen ne nescias,</l>
                    <l>Alter Maro, alter ille Mantuanus est,</l>
                    <l>Quem nil vetabit et Maronem dicere,</l>
                    <l>Pensare venam si potest professio.</l>
                </div2>
                <pb id="s076" n="76"/>
                <div2 id="GiEB.01.216" n="216" type="section">
                    <head>Franciscus Marius Grapaldus.</head>
                    <p>QVVM Parmenses post exactos Gallos ad Iulij pontificis aut horitatem se
                        contulissent, Marius Grapaldus a praestanti facundia, et insigni corporis
                        proceritate legationis princeps, luculentam de laudibus inuicti optimique
                        pontificis habuit orationem: ediditque item pari argumento camina eximiae
                        grautatis. Quo demum officio apposite ac eleganter partriae praestito,
                        honoris causa lauream a Pontifice de manu erudito capiti impositam solenni
                        ceremonia, in Vaticano consecutus est. Exinde tanto honore alacer, Musas
                        tanquam non obscure propitias vehementius lacessiuit, vt ex publicatis
                        poematibus ostenditur. Sed multo vberius et latius ingenij famam propagauit,
                        edito libro de Partibus aedium, quo per optimas disciplinas perornatum
                        diligenti cultura ingenium demon strauit. Fato functus est in patria post
                        quinquagesimum aetatis annum, quum interiores meatus emittendo lotio
                        globosior calculus obstruxisset.</p>
                </div2>
                <div2 id="GiEB.01.217" n="217" type="section">
                    <head>GEORGII ANSELMI.</head>
                    <l>Emeritam hîc laurum Aonides, plectrumque, lyramque,</l>
                    <l>Grata tibi ex merito turba Grapalde dicat.</l>
                    <l>Vt tumuli misera erexit leue nomen inanis.</l>
                    <l>Soluit et ad vacuos, vt sua iusta rogos.</l>
                    <l>Nam te, nec fas est humili cohibere sepulchro</l>
                    <l>Tam rara insignem qui struis arte domum.</l>
                    <l>Redditae vbi doctis voces, vulgoque receptae.</l>
                    <l>Haud dubiam faciunt non obysse fidem.</l>
                </div2>
                <div2 id="GiEB.01.218" n="218" type="section">
                    <head>IANI VITALIS.</head>
                    <l>Tu Grapalde tibi magna pro mole sepulcri</l>
                    <l>Erigis ingentem perpetuamque domum:</l>
                    <l>Occupat illa suis immensum finibus orbem,</l>
                    <l>Altaque sublimis fidera tangit apex:</l>
                    <l>Et merito neque enim tumulo tua gloria claudi.</l>
                    <l>Cum Volitet mundi claustra per ampla potest.</l>
                </div2>
                <div2 id="GiEB.01.219" n="219" type="section">
                    <head>LATOMI.</head>
                    <l>Collustrans amplas Marius quas struxerat adeis</l>
                    <l>Extulit artificem Mors stupefacta manum.</l>
                    <l>Quae tamen, vt bile iusto feruentior atra,</l>
                    <l>Subridens, tumulum (dic, ait) hospes, vbi?</l>
                    <l>Iam video coeca es, nedum (intulit ille) maligna:</l>
                    <l>Pro tumulo erexi hanc inuidiosa domum.</l>
                </div2>
                <div2 id="GiEB.01.220" n="220" type="section">
                    <head>Thomas Linacrus.</head>
                    <p>THOMAS Linacrus ex Insula Britannia ad perdiscendas Graecas literas in
                        Italiam profectus, Florentiae Demetrium et Politianum audiuit, eaque enituit
                        morum suauitate, atque modestia, vt a magno Laurentio liberis suis,
                        familiari studiorum consuetudine, quanquam aetate maior, socius adderetur.
                        Inde vero multis variae doctrinae ornamentis adauctus, quum Romana quoque
                        ingenia certius agnoscenda, ac opulentiores bibliothecas inspiendas
                        existimaret, ad Vrbem contendit. In primo autem appulsu forte accidit, vt
                        Hermolao Barbaro anicitia iungeretur. Nam ingresso Vaticanam Bibliothecam,
                        et Graecos codices euoluenti, superuenit Hermolaus, ad pluteumque humaniter
                        accedens, Non tu hercle, inquit, studiose hospes, vti ego plane sum,
                        Barbarus esse potes, quod lectissimum Platonis librum (is erat Phaedrus)
                        diligenter euoluas. Ad id Linacrus laeto ore respondit, Nec tu sacrate
                        heros, alius esse iam potes, quam ille fama notus Patriarcha Italorum
                        Latinissimus. Ab hac amicitia (vti casu euenit, feliciter conflata) egregijs
                        demum voluminibus ditatus in Britanniam redijt: datusque est praeceptor
                        Arcturo Regis filio: cui dicatam Procli Sphaeram legimus. Transtulit demum
                        ex felici vigilia Galeni librum de Tuenda Valetudine, quum in arte medica
                        aeque doctus et fortunatus spectaretur. Verum ab eo munere, veluti
                        quaestuoso potius, quam ad parandam perennem gloriam nobili, refugit ad
                        antiqua optimarum literarum studia, reuocatus societate Latomeri, atque
                        Grocinij, qui constituto Triumuiratu, ad immortalem laudem, vertendum
                        Aristotelem communicato labore susceperant, sed Grocinius, ad oblatum sibi
                        sacerdotium a decreto fideque discessit, <pb id="s077" n="77"/> et Latomerus
                        consilio excussus est, ita vt Linaro egregiae voluntatis decus maneret apud
                        Henricum Octauum. Sexagesimo autem, et quarto aetatis anno, ex dolore
                        disruptae herniae vita excedens, honestam domum Londini Medicorum collegio
                        dedicauit.</p>
                </div2>
                <div2 id="GiEB.01.221" n="221" type="section">
                    <head>IANI VITALIS.</head>
                    <l>Dum Linacrus adit Morinos, patriosque Brita~nos,</l>
                    <l>Artibus egregys diues ab Italia:</l>
                    <l>Ingentem molem saxorum in rupibus altis,</l>
                    <l>Congerit ad fauces alte Gebenna tuas.</l>
                    <l>Floribus hinc, viridique struem dum fronde coronat,</l>
                    <l>Et sacer Assyrias pascitur ignis opes:</l>
                    <l>Hoc tibi, mater studiorum, ô sancta meorum</l>
                    <l>Templum Linacrus deditcat, Italia.</l>
                    <l>Tu modo cui docta assurgunt cum Pallade Athenae</l>
                    <l>Hoc de me precium sedulitatis habe.</l>
                </div2>
                <div2 id="GiEB.01.222" n="222" type="section">
                    <head>LATOMI.</head>
                    <l>Dum longum Italiae vale iuberet,</l>
                    <l>Thusque in graminea cremaret ara,</l>
                    <l>Qua tua aperis Gebenna fauceis.</l>
                    <l>Linacrus patrios petens penateis:</l>
                    <l>Sic amore viri locuta fertur</l>
                    <l>Arnis, impatiens Etrusca nympha:</l>
                    <l>Ah, sic Arnida? sic tuam puellam?</l>
                    <l>Sic linquis veteres tuos amores?</l>
                    <l>Et prae me petis Anglicas puellas?</l>
                    <l>Quid rerum hîc quod ames valet deesse,</l>
                    <l>Illic quod cupias potest adesse?</l>
                    <l>Gaudes Barbarte? Hermolaon eccum: at</l>
                    <l>Quem pro delitys habent Camoenae.</l>
                    <l>Sin autem caperis nitore linguae,</l>
                    <l>Hoc nil tersius est Politiano.</l>
                    <l>Sed gaudes refluum vehi per aequor?</l>
                    <l>Ah, ys tam in lachrymis potes natare:</l>
                    <l>Et quae te huc reuehent, redito tantum.</l>
                    <l>An rupeis patrias amas videre?</l>
                    <l>Te, Linacre, aperi: nec ibis vltra.</l>
                    <l>Quid? quod Italiam miser relinquis,</l>
                    <l>Quum sis Italica eruditione,</l>
                    <l>Romano ingenio, lepore Thusco?</l>
                    <l>Totus noster homo es: sed Angla mens est.</l>
                    <l>Ille abiuit: et haec soluta in vndas.</l>
                </div2>
                <div2 id="GiEB.01.223" n="223" type="section">
                    <head>Antonius Nebrissensis.</head>
                    <p>HISPANIA per mille amplius annos, Vandalicis, Punicisque armis occupantibus,
                        Latinarum literarum splendore caruit, alioqui non obscura telluris, caelique
                        temperie maximorum ingeniorum ferax, si Lucani, Senecarum, Silij,
                        Martialisque memoria recolatur, vt hîc Auerroem in Arabica lingua,
                        sapientiae lumine clarissimum omittamus. Hispaniae enim proceres, totaque
                        nobilitas perucrusam opinionem de literis induerant: sic, vt earum studia,
                        quum pro libertate aduersus externas gentes dimicarent publica conspiratione
                        damnerentur, quasi aliena, importunaque virtuti bellicae, qua vna salus, et
                        libertas omnium certiore laude pararetur. Sed post Punicum nomen, virtute
                        Ferdinandi Regis Hispania pulsum, Antonij Nebrissensis ingenium emicuit, par
                        antiquis Grammaticis, si par Fortuna seculi, anhelanti ad veterem laudem
                        opportune respondisset. Hic Nebrissae, quae olim Veneria fuit, ad Bethim
                        natus, scribendo et docendo iuuentutem, admonitis castigatisque natu
                        maioribus, ad antiquum decus literarum vehementer erixit. Constat enim, eum,
                        literarum amore sponte exulantem, sere totius Italiae gymnasia collustrasse,
                        collegisseque dignos nobili voto, Graecae, Latinaeque linguae thesauros:
                        quibus terra patria ditaretur. Dicebat enim proceribus ad arma natis, sero
                        exactae artis, et disciplinae exempla, vel longo vsu percepturos, si
                        literarum lumine carent: quo vno stolide sublato, tota bellica laus
                        celeriter euanescit et intercidit. Paucis itaque annis effectum est, vt
                        nemo, qui literarum studium reformidaret, satis nobilis haberetur, ipseque
                        Antonius, non secus de restitutis postliminio literis, quam Ferdinandus,
                        Granata capta, Maurisque pulsis, gloriose triumpharet. Scripsit ingenti
                        cursu orsus a grammatica praeceptis omnes fere liberales disciplinas, et
                        sacras literas peruagatus, multa volumina quae extant. Expectatur autem
                        summae vtilitatis Dictionarum, quo Latinae, Graece, ac Hebraicae linguae
                        documenta continentur, ab haerede filio hactenus impie suppressum, quum et
                        ipsa quoque pene ad exitum perducta, Bethici belli historia in lucem non
                        prodeat. Oppressit eum repentina paralysis, quum ad septuagesimum septimum
                        aetatis annum peruenisset, tanto quidem</p>
                    <pb id="s078" n="78"/>
                    <gap desc="illustration" resp="sampling"/>
                    <p>corporis ingenijque vigore, vt nihil de studiorum labore omnino remitteret:
                        et vt natura mulierosus, ad supremum vsque diem venereis vteretur. Obijt sub
                        id tempus, quo popularibus vlterioris Hispaniae ad arma consternatis,
                        aduersus Belgas praesides tanquam auare im perantes, grauiter est
                        tumultuatum.</p>
                </div2>
                <div2 id="GiEB.01.224" n="224" type="section">
                    <head>MYRTEI.</head>
                    <l>Me putat aeternum saxo posuisse sub imo</l>
                    <l>Acerba mors, et fallitur.</l>
                    <l>Non ingrata etenim mea gens volitare per ora</l>
                    <l>Dat, et per oras omnium.</l>
                    <l>Haec mihi pro reduci studio, Latysque Camoenis</l>
                    <l>Certe trophaeum non minus,</l>
                    <l>Quam tibi pro Mauris debet Fernande fugatis</l>
                    <l>Et pro recepta Beatica.</l>
                </div2>
                <div2 id="GiEB.01.225" n="225" type="section">
                    <head>INCERTI.</head>
                    <l>Vt quondam tacuit Latiae facundia linguae,</l>
                    <l>Cum fuit Antony caesa manus gladys:</l>
                    <l>Sic scelus hoc solers Antony~ cura pianuit,</l>
                    <l>Quamque prior vitam sustulit, ille dedit.</l>
                </div2>
                <div2 id="GiEB.01.226" n="226" type="section">
                    <head>LATOMI.</head>
                    <l>Secula transierant: neque adhuc Hispania quicquam</l>
                    <l>Ediderat, quales assolet ante viros.</l>
                    <l>Iamque emarcuerat, neque erat quod gignere posset,</l>
                    <l>Semine maternos destituente locos.</l>
                    <pb id="sXXX" n="79"/>
                    <l>Accessit Venerem Phoebus: quin hac tua in vrbe</l>
                    <l>Excimus, qui nos, dixit, vtrunque colat.</l>
                    <l>Illa sed assensa est, dignumque priorbus annis,</l>
                    <l>Tum veteri ingenio, tum veteri arte, dedit,</l>
                    <l>Ipse est (iam nosti) ducequo Tartessa iuuentus</l>
                    <l>Ad decus antiquum spirat, et assequitur.</l>
                    <l>Qui licet in patrem non paulo impensior esset,</l>
                    <l>Non tamen in matrem desidiosus erat.</l>
                </div2>
                <div2 id="GiEB.01.227" n="227" type="section">
                    <head>Bernardinus Bibienna.</head>
                    <p>HOMO valde mirus in vtraque Fortuna extitit Bernardus Diuitius in oppido
                        Bibienna, vnde ei cognomen ad summas Aretinorum Alpes natus. Is a pueritia
                        inter Mediceae familiae clientes, primum solertis industriae locum meritus,
                        Leoni patria pulso, atque exuli, singulari fide comes fuit, et consiliorum
                        quidem omnium particeps. In multa enim, et varia rerum commutatione,
                        diuturnoque vsu grauissimarum actionum peracutus, efficax, et quod vnum in
                        aula maxime conducit, iucundus veterator euaserat: ita, vt cum Leo rerum
                        potitus inter propinquos maturato honore legerit in Senatum. Magno siquidem
                        adiumento fuisse constabat in comitijs ad promerendas suffragatorum
                        voluntates, quum antea nobilissimis Cardinalium hero conciliatis, ad
                        petendum Pontificatum, expeditam viam, astuta quadam vrbanitate muniuisset.
                        Conuiuia enim in quibus erudito luxu certabatur, miris facetijs condire,
                        seria iocis miscere, adulari, resque arduas dissimulanter conficere solitus,
                        ingenium nusquam absurdum, aut ineptum, in otio pariter, atque negotio
                        feliciter afferebat. Scripsit admirabili lepôre comoediam Calandram, quae
                        acta est in Vaticano Iudis Lupercalibus, per nobiles comoedos Romanae
                        iuuentutis, in gratiam Isabellae Mantuani principis vxoris, vsque adeo
                        decenti apparatu, vt nihill ad elegantiam theatralem, ab eximio poeta
                        comico, doctius atque facetius compsitum, aut manificentius in scena editum
                        confiteri liceat, nisi tum caeteris patribus sacra purpura pudorem
                        expressisset: quum tamen a minus seueris dignitatem attulisse putaretur.
                        Abdicauit in ea numeros primus, vt vernaculos sales dulcius, atque liquidius
                        foeminarum auribus infunderet: quo multi risus hilarior voluptas
                        excitaretur. Id enim vnum peti, quaerique debere a non insulso poeta
                        disserebat, quod in Terentiana scena, verecundi salis prudentiam admirari
                        quidem non satis possint spectatores, ridere certe nequeant, quod nullam,
                        vel eruditae fabulae inesse gratiam putaret, nisi ab excitato populo, mistus
                        cachinno plausus redderetur. Perijt non plane senex, quum e legatione
                        Gallica in vrbem redisset, intempestiua ambitione ad pontificatum aspirans,
                        si Leo, vti Fatis erat, vita excederet, quod ei rex Franciscus, ex prolixa
                        pollicitatione suffragaturus crederetur. id multo iunior, habituque viuacior
                        Leo in imbecillo sene adeo indignanter tulisse fertur, vt ipse Bibienna,
                        tabifico veneno ex frixis ouis de manu in mensa porrectis, se petitum
                        suspiciosius, quam decebat, existimaret: inani certe argumento, quod
                        insignium medicorum, vel iterata ex quisitaque remedia minime
                        profecissent.</p>
                </div2>
                <div2 id="GiEB.01.228" n="228" type="section">
                    <head>BOCCARINI ARETINI.</head>
                    <l>Trunca fides lugent Charites, periêre lepôres</l>
                    <l>Desipuêre sales, desipuêre ioci.</l>
                    <l>Lurida nimirum Mors, quae Vrbi inuidit, et orbi,</l>
                    <l>Diuitium immiti funere corripuit.</l>
                    <l>Purpureos meruit titulos. Romae occidit, ortus</l>
                    <l>Est Bibiennae, Hoc te scire sat hospes erat.</l>
                </div2>
                <div2 id="GiEB.01.229" n="229" type="section">
                    <head>LOTOMI.</head>
                    <l>Omnia captaui, nec segniter omnia cepi:</l>
                    <l>Est mea praecipuus praeda galorus honos:</l>
                    <l>Pressius at tandem captans, nec vt ante, Laeonem,</l>
                    <l>Venator pery cassibus ipse meis.</l>
                </div2>
                <pb id="s080" n="80"/>
                <div2 id="GiEB.01.230" n="230" type="section">
                    <head>Iason Mainus.</head>
                    <gap desc="illustration" resp="sampling"/>
                    <p>IASONI Maino Mediolanensi, vti ipse in gentilitijs insignibus praecribere
                        solebat, virtuti Fortuna comes non defuit: natus enim ex concubina,
                        nequaquam eodem cultu, quo eaquales propinqui, sed eodem paedagogo sibi
                        tantum immiti, atque aspero vtebatur, vt ab eo familiariter audiuimus. Ex
                        hac schola missus Ticinum ad ius ciuile perdiscendum, primo anno ita
                        ingenium ad vitia, illaque supra caetera pestilentem aleam deflexit, vt cum
                        hospite decoqueret, et iuris Codicem in membranis scriptum, magno emptum
                        precio foeneratori tradere cogeretur: ipse vero demum sordida in toga capite
                        ton <pb id="s081" n="81"/> so, quod id tinea deformis obsideret, ridiculus
                        videbatur: sed mature et peracerbe castigatus, seipsum collegit, bonaeque
                        frugis personam nequaquam mentitus, tanta contentione in studijs
                        disputationibusque sese exercuit, vt doctores ipsi, aequalisque iuuentus,
                        eum adeo celeriter atque feliciter profeciffe mirarentur. Exinde suggestu
                        dignus, Institutiones enarrauit concessitque demum Patauium. sed inde quum
                        secunda fama profiteretur. euocante Ludouico Sfortia Ticinum reuersus est.
                        Ab eximia tum grauitate, atque facundia summi oratoris laude fruebatur: mam
                        optimis literis, vsque ad poeticum decus instructus, dicta, scriptaque
                        lepidissime condiebat. canoram vocem, valida latera, gestum oris excellentem
                        ad suggestum afferens explicati et perillustris, solidique doctoris nomen
                        tuebatur. consultoribus precio grauis videri poterat, nisi pecuniam acceptam
                        si causa decidissent, liberali pactione se continuo redditurum profiteretur.
                        Me audiente interrogatus a Ludouico Gallorum rege, cur nunquam duxisset
                        vxorem, vt te commendante, inquit, Iulius pontifex ad purpureum galerum
                        gestandum, me habilem sciat. Audiuerat enim honoris causa eo die aurata in
                        toga profitentem rex ipse quinque Cardinalibus. et centum proceribus
                        subsellia implentibus, quum Genua subacta, de Liguribus triumphasset. Ea
                        enim lectione dignitatem equestrem ob spectatum in acie facinus de manu
                        regis traditam, accendendae virtutis ergo ad posteros manare diffiniuit.
                        Morruus est Ticini valde senex, extructa nobili domo, emptisque in
                        Placentino latifundijs. Suburbano autem in templo diui Pauli sepulchrum cum
                        his titulis ostenditur.</p>
                </div2>
                <div2 id="GiEB.01.231" n="231" type="section">
                    <head>DARDANI PARMENSIS.</head>
                    <l>Quis iacet hoc hospes tumulo? Quis? Summus lason:</l>
                    <l>Illene frixeae vellere diues ouis?</l>
                    <l>Clarior hic illo longe est. Quisnam oro? Maynus,</l>
                    <l>Excellens iuris gloria Caesarei.</l>
                    <l>Non fuit hoc quisquam iuris consultior altert</l>
                    <l>Qui extinctum posset reddere ius melius:</l>
                    <l>Sed tamen hoc summi vetuit mens dia parentis,</l>
                    <l>Caesaribus cupiens vsquefauere suis.</l>
                    <l>Te audijtj, ô nimium felix, qui iura legentem,</l>
                    <l>Damnantemque acri plurima iudicio,</l>
                    <l>Nec tamen infelix, tua qui monumenta reuoluit,</l>
                    <l>Et memori condit lecta, fouetque sinu.</l>
                    <l>Et quaquam obloqueris plebs inuida solus Iason</l>
                    <l>Hic legum nodos difficilesque soluit.</l>
                    <l>Amborum sic fama omnem vulgata per orbem:</l>
                    <l>Ille nitens belli laude, sedtsie togae.</l>
                </div2>
                <div2 id="GiEB.01.232" n="232" type="section">
                    <head>IASONIS LANDI.</head>
                    <l>Donec erunt igneis, et Phoebus lampade terras</l>
                    <l>Lustrabit, Mayni viuet in erbe decus.</l>
                    <l>Vnicus in terris soluens aenigmata legum,</l>
                    <l>Is merito iuris dicitur esse Parens.</l>
                </div2>
                <div2 id="GiEB.01.233" n="233" type="section">
                    <head>LATOMI.</head>
                    <l>Materia vincor, et tu vis ire, Viatort,</l>
                    <l>Expediam: iacet hîc ille Maynus. abi.</l>
                </div2>
                <div2 id="GiEB.01.234" n="234" type="section">
                    <head>Christophorus Longolius.</head>
                    <p>CHRISTOPHORVS Longolius Mechliniae Belgicae sacerdote Antistitegenitus, et
                        Lutetiae in scholis frugalster educatus, partis disciplinarum omnium
                        peramplis opibus, aureo Leonis principatu Romam venit: adeo dissimulata
                        ingenij professione, vt rubro pileo, et astricta penula semi Germani militis
                        habitum mentiretur, quippe cui mens erat auide peregtinanti priscae
                        felicitatis monumenta spectare, scrutari ingenia, bibliothecas excutere,
                        atque illud demum erudirae censurae iudicium, quo frustra alibi, quam sub
                        Romano caelo quaeritur, certius atque liquidius adipisci. sed intranti
                        gymnasium, et acute disputanti, non insulsi literarum professores, celeriter
                        et comiter personam detraxerunt, ita, vt mox honestissimi ciues Romani
                        Flaminius, Tomarotius, et Marius Castellanus alterna hospitij liberalitate
                        intra penates receptum, triennio aluerint, eique virtutis merito Romanae
                        ciuitatis ius, et nomen impetrarint. Verum aliquanto post, emersit liber
                        execrabilis maledicentiae veneno delibutus, quem iuuenili declamatione
                        perscripserat, Romani nominis antiquum decus barbaro liuore proscindens.
                        Infremuit Populus Romanus ea contumelia perturbatus: Celso Mellino
                        adolescente clarissimo, generosa</p>
                    <pb id="s082" n="82"/>
                    <gap desc="illustration" resp="sampling"/>
                    <p>oratione in Capitolio, tanquam reum Maiestatis accusante. Sed Longolius
                        totius aulae clementia praemunitus duabus orationibus publicatis sese eo
                        nomine defendens, iudicium Populi subterfugit, quod nequaquam malignitate
                        animi, sed more Sophistarum, exercitationis studio mareriae difficilis ac
                        insolentis, ideoque damnatae spei argumentum desum psisset, scilicet, vt so
                        dales eius temere suscepti muneris, vel infelicem audaciam mirarentur.
                        Transiuit inde Patauium, his praesertim actionibus claritatem consecutus:
                        adhaesitque Petro Bembo, et mox Reginaldo Polo Britanno, in quorum hodie
                        sacra purpura summam pictatem. atque doctrinam veneramur. In eius
                        contubernio, cum ingentibus vigilijs libros aduersus Lutherum diserte, et
                        grauiter inchoatos elaboraret, editis iam ad imitationem Ciceronis Epistolis
                        febre consumptus est. Tumulum autem, hoc carmine Bembus honestauit.</p>
                    <l>Te iuuenem rapuêre Deae fatalia nentes</l>
                    <l>Stamina, cum scirent mortturum tempore nullo</l>
                    <l>Longoli tibi si canos, seniumque dedissent.</l>
                </div2>
                <div2 id="GiEB.01.235" n="235" type="section">
                    <head>GERMANI BRIXII.</head>
                    <l>Castalides lacerate genas, diueuite crinem:</l>
                    <l>Nec lachrymae finem, nec teneant gemitus.</l>
                    <l>Proh dolor, effertur Patauina funus in vrbe,</l>
                    <l>Ante sua extincti tempora Longolij,</l>
                    <l>Quem modo vel Gallum voluit pro dote Latinae,</l>
                    <l>Roma locum eines inter habere suos.</l>
                    <l>Roma sibi plene mox restituenda, dedissent</l>
                    <l>Longolio plenos, si modo Fata dies.</l>
                </div2>
                <pb id="s083" n="83"/>
                <div2 id="GiEB.01.236" n="236" type="section">
                    <head>STEPHANI DOLBTI.</head>
                    <l>Longolij ô vtinam potuisset lingua docta tantum</l>
                    <l>Apud rapacem mortem, acreisque Parcas</l>
                    <l>Quantum olim valuit dicendo, voce dum diserta</l>
                    <l>Romae cateruas flecteret stupentes:</l>
                    <l>Viueret incolumis, nec funere concidisset atro,</l>
                    <l>Dignus perenni temporum recursu.</l>
                    <l>Sed viuit, neque mortevlla extinguetur, arce tectus</l>
                    <l>Famae micantis, nominisque magni.</l>
                    <l>Aere perennius exegit montmentum, ad astra late</l>
                    <l>Laus cuius ingem et loquax volauit:</l>
                    <l>Quod non annorum series, nec flatus impotentis</l>
                    <l>Austri, nec imbres diruent edaces:</l>
                    <l>Sidera dum coelo haerebunt, ac Vrsa obibit axem,</l>
                    <l>Cursuque tardo per polum meabit.</l>
                    <l>Longolio Hesperij, quique ortum Solis intuentur.</l>
                    <l>Omnes, vicissim gloriam vouebunt.</l>
                    <l>Hinc igitur procul, hinc procul absint naeniae sepul cri,</l>
                    <l>Luctusque turpes, quos anus refundunt.</l>
                </div2>
                <div2 id="GiEB.01.237" n="237" type="section">
                    <head>CLAVDII ROSELETTI.</head>
                    <l>Antehac nostra cuiquam Ciceronis inesse</l>
                    <l>Eloquium, neruos, vimque stylumque negant.</l>
                    <l>At tua Longoli auscultent sine nomine, nullum</l>
                    <l>Iurabunt altum tam Ciceronis opus.</l>
                </div2>
                <div2 id="GiEB.01.238" n="238" type="section">
                    <head>EIVSDEM.</head>
                    <l>Antistes eloquentiae, magni nepos</l>
                    <l>Atlantis, admir atus vt Longolium est</l>
                    <l>Artificibus fandi esse priscis non modo</l>
                    <l>Parem, sed et maiorem, ait, praestantior</l>
                    <l>Vt plurimum discipulus est didascalo.</l>
                </div2>
                <div2 id="GiEB.01.239" n="239" type="section">
                    <head>LATOMI.</head>
                    <l>Illa caput regni, Phoebique Lutetia nutrix,</l>
                    <l>Longolium ciuem dixerat esse suum.</l>
                    <l>Interea attollens simileis Mechlinia cristas,</l>
                    <l>Asseruit titulo non grauiore sibi.</l>
                    <l>Roma sed indignans: meus est si Tullius, inquit,</l>
                    <l>Non hic: et asscripsit: non meus esse potest.</l>
                    <l>Prosiliens tandem titulis Schonhouia veris,</l>
                    <l>Dulcibus ex hortis flore reuincta caput:</l>
                    <l>Gaudeo quod Batauam vel nunc amplecteris aurem,</l>
                    <l>Roma, ait, at partum tu mihi redde meum:</l>
                    <l>Septem vrbes certent de stirpe insignis Homeri,</l>
                    <l>Quatuor est harumlis spectosa magis.</l>
                </div2>
                <div2 id="GiEB.01.240" n="240" type="section">
                    <head>Aurelius Augurellus.</head>
                    <p>NON est cur miremur in pusillo corpore viuacissimi hominis Aurelij Augurelli
                        praealtum ingenium enituisse. Fit enim plerunque narura, vt innati spiritus
                        vis ipsa collectior, paruae compaginis membra aptissime regat, et quod
                        mentis est ad excogitandum, plenius atque validius illustret. Is Arimini
                        natus, vitam in literis perdiscendo, docendoque ad octogesimum tertium
                        aetatis annum feliciter extendit. Venetijsque in primis habitus est multo
                        doctior, et purior, quam quisquam alius, qui Latinas Graecasque literas
                        priuato quodam officio. ac ob id quaestuosiore profiteretur. Extant eius
                        Odae plures, et paucae Elegiae Romana simplicitate decantatae. sed
                        Iambicorersu a paucis hactenus prospere tentato. visus est ad antiquae
                        laudis metam propius accessisse. Nouissime ridendus ille morbus certae
                        egestatis. et cassi laboris comes, curiosis ingenijs familiaris, totum
                        homunculum occupauit, metalla et succos in abditis fornacibus recoquentem,
                        vt ex argento viuo concretum. et ductile argentum ad cudendam monetam
                        efficeret, et admirabilem abditarum naturae rerum massam conflando, purum
                        inde aurum crearerur. Sed ea cura inani voto suscepta, nequaquam magno damno
                        ei cessit, quum ingenium ab irrita spe ad factitanda carmina verteretur, vt
                        fallacis, et irrisae artis certitudinem, carminum authoritate demonstraret,
                        quum ipso conscientiae pudore inanis artifex proderetur. Scripsit enim
                        Chrysopoeiam ad Leonem auri contemptorem, vt prodige vtendi ad alenda
                        ingenia, festosque et plane regios sumptus, inexhaustae opes sine iniuria
                        humani generis abunde suppeterent. Edidit etiam Geruntica, Petro Lipomano
                        discipulo dicata, quem hodie Veronenses virtutis merito, antistitem
                        venerantur. Taruisij, vbi flamen erat, quum ad forum in taberna libraria
                        disputaret, apoplexia correptus, subito interijt. Depicta tumulo effigies,
                        cui hoc ipse carmen subscripserat.</p>
                    <l>Aurelij Augurelli imago est, quam vides,</l>
                    <l>Vnu vacantis literarum serio</l>
                    <l>Studio et iocoso, dispari cura tamen:</l>
                    <l>Hoc, vt vegetior sic fieret ad seria:</l>
                    <l>Illo, vt iocosis vteretur firmior.</l>
                </div2>
                <pb id="s084" n="84"/>
                <div2 id="GiEB.01.241" n="241" type="section">
                    <head>LATOMI.</head>
                    <l>Iocum vetustum refricans Aurelius,</l>
                    <l>Dum sperat at aurum, luditur carbonibus.</l>
                    <l>Adhuc Leoni auri prodigo,</l>
                    <l>Iam certus artis, nempe Chrysopeiam:</l>
                    <l>Vt quod minus collegit e carbombus,</l>
                    <l>Auidi Leonis eriperet e dentibus.</l>
                </div2>
                <div2 id="GiEB.01.242" n="242" type="section">
                    <head>Guido Posthumus.</head>
                    <p>GVIDO Posthumus Pisaurensis, lepido et comi, argutoque ingenio poeta, quum
                        Elegias, et varijs numeris carmina factitaret, in aula Leonis conspicuus
                        fuir. Patebat enim ea liberaleter, meridianis praesertim horis quum
                        citharoedi cessarent, his omnibus eruditae suauitatis oblectamenta ad cien
                        dam hilaritatem intulissent. Sed benigna principis manu saepe donatum et non
                        insulse ad honores aspirantem, regius inuasit morbus, ex moribun da patriae
                        sede proculdubio conceptus. Medici suaserunt, vt Capranicum secederet
                        Sutrini agri vicum, aeris salubritate ac indulgentia Herculis Ragoni
                        Cardinalis, cuius opibus familiariter vtebatur, eo deuectus est. Verum non
                        multo post exusto lenta febre toto viscere, vel adhuciuuenis, vim morbi
                        fatique sustinere non potuit. In aede diui Francisci tumulatum poetae
                        sodales his carminibus prosecuti sunt.</p>
                </div2>
                <div2 id="GiEB.01.243" n="243" type="section">
                    <head>TIBALDEI.</head>
                    <l>Posthumus hîc situs est, ne dictum hoc nomine credas</l>
                    <l>In lucem extincto quod patre prodierit.</l>
                    <l>Mortales neque enim genuêre parentes,</l>
                    <l>Calliopeia fiut mater, Apollo pater.</l>
                </div2>
                <div2 id="GiEB.01.244" n="244" type="section">
                    <head>IANI VITALIS.</head>
                    <l>Quaerite nunc alium Musae, quem semper ametis:</l>
                    <l>Qui vos semper amet, Posthumus occubuit.</l>
                </div2>
                <div2 id="GiEB.01.245" n="245" type="section">
                    <head>LATOMI.</head>
                    <l>Me Iouis et Veneris fausto sub sidere natum,</l>
                    <l>Phoebus adotauit, nomen et imposuit.</l>
                    <l>Vnde (nec est alia factum ratione) sciatis</l>
                    <l>Me post defossum viuere corpus humo.</l>
                </div2>
                <div2 id="GiEB.01.246" n="246" type="section">
                    <head>Nicolaus Leonicenus.</head>
                    <p>NEMO profitentium Medicorum, Nicolao Leoniceno Vicentino vera sa lutaris
                        scientiae dogmata purius atque nitidius explicauit. Nemo errores Sophistarum
                        impoituna garrulitate cuncta foedantium eloquentius atque validius
                        confutauit. Nemo eo demum ad illustrem certioris peritiae fidem longius
                        atque salubrius vitam produxit. Primus enim Graeca Galeni volumina Latine
                        interpretando studiosis perdiscenda demonstrauit, imperitorum latratibus, pu
                        blicatis summa eloquentia commentanjs occurrerat, vtpote qui ab ineunte
                        aetate optimis literis deditus, ingentes opes capacis et maxime constantis
                        ingenij, ad illustrandam medicinam contulisset. Cibi enim et vini maxime
                        abstinens, somnique minimi, praesertim vero Veneris continentissimus, vsque
                        adeo mollioris vitae voluptates abdicauit, vt pecunias, luxuriae
                        instrumenta, nec agnita quidem monetae nota contemneret oblatum, et nulla
                        delectum cura cibum caperet: nec vnquam de fortuna quereretur, quod vnam vir
                        acutus studiorum laudem respiceret, nec opportuna mediocris vitae subsidia,
                        benignitate Ferrariensium principum Herculis, Alfonsique filij, sibi
                        defutura prospiceret. Eum hercle perfectum Stoicum putasses, nisi honesto
                        ori liberalis hilaritas affuisset. Edidit eruditum et perelegantem librum,
                        qui Romanus medicus Antisophista inscribitur, quum ante de Ordine trium
                        doctrinarum, et de Virture formatiua perutiles libellos publicasset. Dionis
                        quoque Historia, et Luciani Dialogi, vernacula loquentes lingua, Herculi
                        Latinarum literarum imperito mire placuerunt. Peruenit ad nonagesimum annum
                        integerrimis sensibus, vegetaque memoria, nec incurua quidem ceruice, quum
                        esset staturae celsioris et sine scipione venerabilis. Quum ego aliquando
                        comiter ab eo peterem, vt ingenue proferrer, quo nam arcano artis vteretur,
                        vt tanto corporis</p>
                    <pb id="s085" n="85"/>
                    <gap desc="illustration" resp="sampling"/>
                    <p>atque animi vigore vitia senectutis eluderet: Viuidum, inquit, ingenium
                        perpetua, Ioui, vitae innocentia, salubre verô corpus hilari frugalitatis
                        praesidio facile tuemur. Tumulus eius in atrio aedis.</p>
                </div2>
                <div2 id="GiEB.01.247" n="247" type="section">
                    <head>MYRTEI.</head>
                    <l>Cui neque sat fuit, et terras euoluere, et vndas,</l>
                    <l>Quaeque arcana tenent flumina, terra, mare:</l>
                    <l>Dum rerum causas late vestigat, et aegra</l>
                    <l>Morborum reuocat corpora colluuie:</l>
                    <l>Nunc Leonicenus tegitur paruo aggere terrae:</l>
                    <l>Cuius vtramque volat fama per Hesperiom.</l>
                </div2>
                <div2 id="GiEB.01.248" n="248" type="section">
                    <head>LATOMI.</head>
                    <l>Quod te caelestem tueretur ducere vitam</l>
                    <l>(Sic fore de Parcis sciuerat at ante suis)</l>
                    <l>Fecit vt excideret morti, tua rumpere fata,</l>
                    <l>Nec te decrepitum cerneret esse senem.</l>
                </div2>
                <div2 id="GiEB.01.249" n="249" type="section">
                    <head>Petrus Pomponatius.</head>
                    <p>PETRVS Pomponatius Mantuanus, in philosophia praeceptor meus, inter
                        Peripateticos illustres primum suggestus locum obtinuit. Enarrabar enim
                        Aristotelem simul ac Auerroem suaui et praeclara voce, elocutione autem
                        emendata et leni quum proponeret, volubili et concitata quum infringeret,
                        porro quum diffiniret, atque decerneret, adeb graui sedataque, vt auditores
                        in sublellijs</p>
                    <pb id="s086" n="86"/>
                    <gap desc="illustration" resp="sampling"/>
                    <p>scriptitando explicatas sententias notis exciperent. At in coronis
                        consessuque doctorum, quum exerciratione perutili ad praetoriam porticum
                        dispuraretur, ita mirus euadebat, vt saepe ancipiti et cornuto Achillini
                        enthymemate circumuentus, superfuso facetiarum sale, aduersarij imperum ex
                        illis gyris et maeandris explicatus eluderet. Erat pusilla admodum, sed
                        quadrata corporis statura, capite nulla ex parte enormi vel insulso, vtpote
                        oculis ad omnes animi habitus aptissime paratis et intentis. Exorto bello
                        Veneto, post Achillini mortem Bononiae professus est, vbi cucullatos
                        sacerdotes contra se in capur, et nominis famam vehementissime concitauit,
                        edito scilicer volumine, quo animas post corporis mortem interituras ex
                        senrentia Aristotelis probare nitebatur, secutus Aphrodisei placita: cuius
                        dogmate ad corrumpendam iuuentutem, dissoluendam que Christianae vitae
                        disciplinam, nihil pestilentius induci potuit. Scripsit etiam de Fato, et de
                        incantationum occulta potestate. Sexagesimo autem tertio aetatis anno,
                        stranguria oborta, Bononiae fato functus est: relatusque inde Mantuam,
                        nobile sepulchrum Herculis Gonzagae Cardinalis, erga ciuem et magistrum
                        liberali pietate promeruit.</p>
                </div2>
                <div2 id="GiEB.01.250" n="250" type="section">
                    <head>IANI VITALIS.</head>
                    <l>En animarum ingens globus, en legio omniuagan guantum</l>
                    <l>Quas tu perpetua luce carere negas.</l>
                    <l>Mortuus, vt discas aeternam has viuere vitam,</l>
                    <l>Ad cineres vlulant Pomponiate tuos.</l>
                </div2>
                <pb id="s087" n="87"/>
                <div2 id="GiEB.01.251" n="251" type="section">
                    <head>LATOMI.</head>
                    <l>Cur, quis hîc iaceam, referre cogor,</l>
                    <l>Et causae iugulo meae admouere</l>
                    <l>Hunc ensem, vt modo mortuus, cinisque</l>
                    <l>Si tecum fuero lucutus, atri</l>
                    <l>Conuicar placiti, reusque fiam?</l>
                    <l>Sed sunt ijrabidi et mai poetae:</l>
                    <l>Qui quum plurima mentiantur ipsi,</l>
                    <l>Me verum prohibent tacere: nam sum</l>
                    <l>Pomponatius ille, qui professus</l>
                    <l>Maneis esse nihil, sed interire</l>
                    <l>Quicquid est hominis, patique Fatum:</l>
                    <l>Nunc contra experior: tacere proinde</l>
                    <l>Mallem, sed rabidi vetant poetae.</l>
                </div2>
                <div2 id="GiEB.01.252" n="252" type="section">
                    <head>Andreas Maro.</head>
                    <p>NVLLIS omnino certioribus lineis, nulloque exactiore penicillo Andreae
                        Maronis ingenium depinxerim, quam si eisdem vtar coloribus, quibus illud,
                        dum ille viueret, diligentet expressimus in Dialogo nostro, quem in Aenaria
                        insula, dum vrbs Roma a Caesarianis, capto pontifice vastaretur,
                        perscripsimus. Interrogante enim Daualo, his ferme verbis respondi, cum de
                        viris et foeminis aetate nostra florentibus iucundissimo censurae ordine
                        disputaretur, et non temere in mentionem Andres Maronis incidissemus. Is
                        erat Brixianus, quanquam dimidiam patriam ab Euganeis, Foroque Iulio
                        repeteret. Cupiebat enim Dux generosus cultorque Musarum, poetam inusitata
                        virtute praeditum, e funesta clade Vrbis eripere: quod ex me, illum ter
                        captum cruciatumque diu, ac omnibus fortunis expoliatum, miserabili
                        ridendoque famescentis baiuli habitu, in Vrbe plena funeribus mendicare
                        didicisset. Non est, inquam, Dauale, cur tantopere Etruscos vates ad
                        expeditae facundiae laudem, arguta cithara personantes admiremur: in eam
                        enim peramoenae voluptatis consuetudinem, mos patrius illos adduxit, quod
                        faciles ad veniam aures dicere audentibus plurimum indulgeant, ita vt nec
                        eos, vel leui sibilo notandos putent, qui haesitando, amissa celeritatis
                        laude, vel in dissona, vel in dispari syllaba peccauerint. Vere siquidem
                        admirari, et plaudentis clamorem attollere iu uat, si nouum Maronem
                        audiamus. Is enim cum summa erudirorum admiratione ex tempore ad quam
                        iusseris quaestionem, Latinos versus varijs modis et numeris fundere
                        consueuit. Audax profecto negotium, ac munus impudentiae vel temeritatis
                        plenum, nisi id a natura impetu prope diuino, mira felicitas sequeretur.
                        Fidibus et cantu Musas euocat, et quum semel coniectam in numeros mentem
                        alacriore spiritu inflauerit, tanta vi in torrentis morem citatus fertur, vt
                        fortuita, et subitarijs tractibus ducta, multum ante prouisarum et meditata
                        carmina videantur. Canenti defixi exardeht oculi, sudores manant, frontis
                        venae contumescunt, et quod mirum est, eruditae aures tanquam alienae et
                        intentae, omnem impetum profluentium numerorum exactissima ratione
                        moderantur. Exceptus est secundissimo plausu, ac idcirco a Leone
                        repraesentatae facultatis nomine sacerdotio donatus, quum post celebre
                        conuiuium, cui Regum legati senatoresque aderant, de suscipiendo sacro bello
                        dicere iussus, iucunda figurarum varietate decantauit, orsus hoc nobili
                        carmine:</p>
                    <l>Infelix Europa, diu quassata tumultu</l>
                    <l>Bellorum, ---</l>
                    <p>Tum enim Selymus Turcarum Imperator Campsone et Tomumbeio vltimis Aegypti
                        regibus vna atque altera acie deuictis ac interfectis, magnum Europae
                        intestino bello deflagranti terrorem intulerat. Perijt amissis poematibus
                        infelix Maro in vili caupona ad Scropham lapideam campi Martij ab omnibus
                        desertus, quinquagesimo tertio aetatisanno, quum e Tybure, quo perfugerat,
                        vagantibus etiam ibi Barbaris, in pestilentem Vrbem vrgente Fato
                        redijsset.</p>
                </div2>
                <div2 id="GiEB.01.253" n="253" type="section">
                    <head>MYRTEI.</head>
                    <l>Postquam secundum publica abstulit clades,</l>
                    <l>Maronem et vrna caruit infelix, campis</l>
                    <l>Quaesitus Elysiis, nec inuentus Musis:</l>
                    <l>Phoebus furoris nam minister illius,</l>
                    <l>Quo carmen edere inclytum Maro fuerat,</l>
                    <l>Inter Sibyllas rapuit, aeternum vt vivat.</l>
                </div2>
                <pb id="s088" n="88"/>
                <div2 id="GiEB.01.254" n="254" type="section">
                    <head>LATOMI.</head>
                    <l>Quod spectanda data est, non Musa fruenda Maronis</l>
                    <l>Phoebe tua est leuitas, gloria quanta fuit.</l>
                    <l>Non volo vergilij, qui vel meditata dolebat</l>
                    <l>Carmina, maturae non satis esse morae:</l>
                    <l>Eius at andreae, solo quo Brixia alumno</l>
                    <l>Nil facere est cunas ausa Catulle tuas,</l>
                    <l>Cui fuit in subitos tam promtum ex tempore versus</l>
                    <l>Ingenium, vt quicquid pangere iussus erat,</l>
                    <l>Aptaret numeris variataque verba ligaret.</l>
                    <l>Qualia vix longi temporis esse putes.</l>
                    <l>At periêre breuis breuibus cum versibus Author:</l>
                    <l>Deme quod aeterno viuit in ingenio.</l>
                </div2>
                <div2 id="GiEB.01.255" n="255" type="section">
                    <head>Andreas Matthaeus Aquauiuius.</head>
                    <p>NEMO ex his qui illustribus orti familijs aetate nostra claruerunt, cum
                        peculiari bellica laude ducerentur, Andrea Matthaeo Aquauiuio ad Praecutinos
                        Hadrianorum regulo, se luculentius optimis disciplinis exornauit, vti
                        praeclare constat ex eo libro nobili pariter ac erudito, qui Encyclopaedia
                        inscribitur, et de Morali virtute Plutarchi plenior liber, subrili et
                        copioso commentario persimilis ostendit. Hic heros antiquae virtutis, vti
                        casus tulit, bis bello praelioque adverso, et vulneribus honestissime
                        susceptis captus, forti animo tetri carceris calamitatem, studiorum solatio
                        ita leniuit, vt ad eam exculti ingenij frugem, quae ab impotenti fortuna
                        eripi non potest, generosa meditatione peruenerit. Sed eum eum victor
                        Consalvus cum reliquis captiuis in triumpho ducendum in Hispaniam mitteret,
                        Rex Ferdinandus prudentiae et lenitatis nomine maxime clarus, libertati,
                        pristinaeque fortunae restituit. Tanto itaque vsus beneficio, per viginti
                        quatuor annos egit iocundo in otio vitam dicatam Musis, adeo splendide et
                        vigilanter, vt ad idem literarum honestissimum decus Bellisarium fratrem
                        Neretinorum regulum aemulanter inuitaret, quem de Venatione, et de
                        singularis certaminis prouocatione scripsisse videmus. Caeterum vir tantus,
                        quum Neapolitanos proceres, candore, innocentia et liberalitate facise
                        superaret, visus est parum accuratus et diligens in tuenda rei familiaris
                        dignirare, quum in vltimo vitae actu praealtus animus contemptor opum
                        iustitiae liberalitatis neruos inconditis sumptibus incidisset. Fato functus
                        est ad Conversanum Bario finitimum, sepruagesimo secundo aetatis anno, quum
                        Lotrechij Galli infelicibus armis Apulia quateretur.</p>
                </div2>
                <div2 id="GiEB.01.256" n="256" type="section">
                    <head>ACTII SYNCERI.</head>
                    <l>Cernis vt exultet patrijs Aquiuiuus in armis,</l>
                    <l>Duraque spumanti frena relaxet equo.</l>
                    <l>Quis miteis illum Permessi hausisse liqueres</l>
                    <l>Credat, et imbelles excoluisse lyras?</l>
                    <l>Consurgunt niueae fulgenti in casside cristae:</l>
                    <l>At clypeus toruo Gorgonis ore tumet.</l>
                    <l>Macte animo rigidum Musat qui stringere ferrum,</l>
                    <l>Qui Martem doctos cogis amare choros,</l>
                    <l>Haec ducis est virtus, non vni insistere palmae,</l>
                    <l>Sed nomen factis quaerere et ingenijs.</l>
                </div2>
                <div2 id="GiEB.01.257" n="257" type="section">
                    <head>EIVSDEM.</head>
                    <l>Moesta Bitundinae duxerunt otia Nymphae,</l>
                    <l>Nec Faunis solitos exhibuere choros,</l>
                    <l>Scilicet optato quicquid sine principe cernunt,</l>
                    <l>Ingratum est, tantus principis vrget amor.</l>
                    <l>Nec satis est positis arcum spreuisse sagittis,</l>
                    <l>Questubus et totos continuasse dies.</l>
                    <l>Ast etiam nostris faciunt conuitia terris,</l>
                    <l>Et nos Sirenas, Lotophagosque vocant.</l>
                    <l>Vera loquor Diuae veniam date vera loquenti:</l>
                    <l>Non amor hic certe, sed magis inuidia est.</l>
                </div2>
                <div2 id="GiEB.01.258" n="258" type="section">
                    <head>MARCELLI PALONII ROMANI.</head>
                    <l>Non minus aEternum ex Aquiuiuo habet Hadria no men</l>
                    <l>Nobilis immenso quam dedit ipsa mari.</l>
                    <l>Adde, freto suus est supero quod terminus: illi</l>
                    <l>Nec limes tellus vlla, nec vnda datur.</l>
                    <l>Nam Musis vbi honos, Martique togaeque manebit,</l>
                    <l>Et lucebit vbi Sol, Auiuiuus erit.</l>
                </div2>
                <div2 id="GiEB.01.259" n="259" type="section">
                    <head>LATOMI.</head>
                    <l>Dum grauis in cumbit saeuus Aquiuiuus in hosteis,</l>
                    <l>Vincendique aperit dexitra animoque viam:</l>
                    <l>Contigit interea lustrantem castra Gradiuum,</l>
                    <l>Arma vbi penderent, non sua, ferre pedem:</l>
                    <l>Soluit, pertentat: vocis modulamine captus,</l>
                    <l>Perstitit inuitam sollicitare chelyn.</l>
                    <pb id="s089" n="89"/>
                    <l>At veritus Dominum mox hostibus adfore fusis:</l>
                    <l>Ille quidem vincat, sed capiatur, ait.</l>
                    <l>Quid vesane tibi pro talibus imprecer ausis,</l>
                    <l>Ni citharam vi quamtum classica semper ames?</l>
                </div2>
                <div2 id="GiEB.01.260" n="260" type="section">
                    <head>Petrus Grauina.</head>
                    <p>NATVS est Petrus Grauina Catinae in Sicilia, sed ipse primam domus originem a
                        Capua repetebat. Natura ei admodum indulgenter, praeter excellentis ingenij
                        vim, summam etiam procero corpori, et venusto tribuit dignitatem, firmitate
                        inprimis et agilitate quadam singulari. quum in ludo pilae vsque ad
                        admirationem, et gladiatoria arte, equestribusque armis ad militarem laudem
                        exerceretur, nataretque saepissime ad incredibilem vrinandi patientiam.
                        quibus agitationibus ita firmauit corpus, vt nulla paulo seueriore tentatus
                        valetudine, ad extremam prope senectutem, integro et plane iuuenili vigore
                        peruenerit. Vtebatur parciore mensa, sed ea semper nitida. Vinum a Veseuo
                        Surrentoque in honore erat, sed semper sobrie et moderate perpotanti. Vitae
                        genus adamauit quietum, cunctis solutum curis et litibus, hilarique inprimis
                        et tenera studiosorum adolescentium familiaritate gaudebat. ingenio enim
                        erat aperto, liberali, perblando, cultu corporis nitido et sumptuoso, quum
                        vndulata toga vteretur, et serico latiore villoso pileo argenteam comam
                        morose perornaret. Quum in Aragonia aula versaretur, emanarentque ab eo
                        vetsiculi ex nobili semper occasione, argute lepideque perscripti, Pontano
                        charus esse coepit, qui erat ingeniorum censor longe grauissimus: idque
                        diuinis operibus ad immortalem amici laudem benigne testatus est. Spectatae
                        demum eius virtuti externus Mecoenss adfulsit Magnus Consaluus, qui ipsius
                        victorias et trophaea Gallica heroico celebrantem, in templo maximo Neapoli
                        sacerdotij honore nobilitauit. Sed Consaluo in Hispaniam abducto, quod Regi
                        in suspicionem affectari regni venisset, Prospero Coluninae adhaesit. In
                        pangendis Elegis, tenero quodam lepôre sibi genium resporidere fatebatur:
                        sed in scribendo Epigrammate vni ei haud dubie palmam tribuebat Actius
                        Syncerus, qui et parcus, et amarulentus in alieni operis censura laudator
                        esse consueuisset. Heroica poemata perijsse tum ferunt, nisi iam pridem
                        anobis lectitata compareant, quum Caesariani a Gallis Neapoli obsessi,
                        tanquam non in socia vrbe, diuina ac humana omnia conturbarent: ita vt non
                        miretur quispiam tam paucis quae extant ingenij monimentis praeclari poetae
                        famam constitisse: nam et multa ipse lugentibus amici spronte delcuit veluti
                        strepentibus armis seculum indignatus, aut irarus Musis, quod externi duces
                        conceptae spei minus liberaliter arrisissent. sed dispari iudicij sorte id
                        poema prope amissum querulus lugebat, quo Surrentini otij delitias
                        elegantissime depinxerat. Sed Scipionis Capycij pietas, dignum egregio
                        nobilique poeta, colligendi dispersa et publicandi officium praestitit, vt
                        pene intercepta amico poetae vita redderetur. Non carebat quoque cömpositi
                        Oratoris nomine, quanquam dum publice oraret, vna actionis laude contentus
                        esse videretur. Decessit septuagesimo quarto aetatis anno ad Concham oppidum
                        Sidicini agri, quum ei in vmbra meridianti, castaneae echinus tibiae suram
                        leuissime pusugisset: temere enim scalpendo enatum est vlcus, accersita
                        febricula: adeo enim subtiles mortis causas Fata inueniunt, quum ex decreto
                        vrgent.</p>
                </div2>
                <div2 id="GiEB.01.261" n="261" type="section">
                    <head>IANI VITALIS.</head>
                    <l>Hanc tibi pro tumuli Ianus Vitalis honore.</l>
                    <l>Ramosam laurum magne Grauina dicat.</l>
                    <l>Hic vbi odorata manes requiescere in vmbra</l>
                    <l>Floribus in medijs, et iuuet esse iuos:</l>
                    <l>Illa Notis quoties rami quatientur, et Euris:</l>
                    <l>Perstrepet in laudes sancte poeta tuas.</l>
                </div2>
                <div2 id="GiEB.01.262" n="262" type="section">
                    <head>LATOMI.</head>
                    <l>Cuius hîc tumulum vides, Viator,</l>
                    <l>Vatis eximij, Petri Grauinae,</l>
                    <l>Tu fortasse putas obisse totum,</l>
                    <l>Et vel esse nihil, vel isse ad vmbras:</l>
                    <l>Errat: non obijt, sed vsque viuit.</l>
                    <l>Non quum quae cecinit, velest locutus,</l>
                    <l>Vel misit tenerae preces puellae,</l>
                    <l>Vel scripsit lepidos iocos amicis,</l>
                    <l>Quaeque illa ingenij fuêre multa,</l>
                    <l>Nunc audis, legis, exapis, tenesque:</l>
                    <l>Illum viuere quo negas colore?</l>
                    <l>Viuit: teque magis supine caudext,</l>
                    <l>Cuius post cineres nihil manebit.</l>
                </div2>
                <pb id="s090" n="90"/>
                <div2 id="GiEB.01.263" n="263" type="section">
                    <head>Pomponius Gauricus.</head>
                    <gap desc="illustration" resp="sampling"/>
                    <p>ARGIVAE Iunonis Fanum, quod est Picentinorum nobile oppidum, geminos fratres
                        Gauricos praestanti ingenio protulit: Lucam ipsum, quem astrologiae
                        peritissimum, felicique saepe euentu futura praedicentem in aula Pauli III.
                        Pontificis admiramur: et Pomponium non incelebrem poetam, validaque in
                        varias artes ardentis ingenij foecunditate mirabilem, nisi instabili ingenio
                        abductus, dum feruide transcurrit, et sectatur operum nouitatem, in cunctis
                        nusquam accuratus et diligens firmae prudentiae dignitatem amisisset. Is
                        Graecorum poetarum vitas, Petri Criniti aemulatione, qui de Latinis librum
                        ediderat, Latine perscripsit, atque item geminos de physiognomia et de
                        architectura libellos. Extat et eiusvolumen de Metallicis curiosorum insanae
                        turbae gratissimum. Neque enim desunt, qui aurum pariter et argentum, ex
                        ignobili materia, inanibus recoctionum artificijs procreari, atque exprimi
                        posse arbitrentur. Exierunt etiam in publicum Epigrammata aliquot et
                        Elegiae, non dubia amatoriae vanitatis indicia: nam illustrem foeminam
                        arsisse constat, enudasseque animi aegritudinem procaci Musarum lenocinio
                        adeo incaute et flagranter, vt quum Surrentina via Stabias peteret, in eoque
                        itinere ab obuijs salutatus fuisset, nusquam demum apparuerit, frustra eum
                        Luca fratre per sexdecim <pb id="s091" n="91"/> annos expectante, quum
                        proculdubio ab ea suspicione trucidatus, et cum seruis et iumentis, ne vllum
                        caedis vestigium extaret, in subiectum mare praecipitatus existimetur.</p>
                </div2>
                <div2 id="GiEB.01.264" n="264" type="section">
                    <head>MYRTEI.</head>
                    <l>Ibat Gauricus ad suos amores,</l>
                    <l>Sed diu haud potuit suos amores</l>
                    <l>Vti Gauricus. abstulêre fata.</l>
                    <l>Verum nulla manet sepulchri imago.</l>
                    <l>Namque (quod coluit pari labore</l>
                    <l>Musas et Venerem) vela Camoenis</l>
                    <l>Raptus credttur inter alta montis,</l>
                    <l>Qui iacet Stabiat super vetustas:</l>
                    <l>Vel pulchrae Veneri datus sacerdos</l>
                    <l>Tyrrheni maris in sinum profundum.</l>
                </div2>
                <div2 id="GiEB.01.265" n="265" type="section">
                    <head>LATOMI.</head>
                    <l>Mortalitatis vt neget post aleam</l>
                    <l>Nemo poetas viuere:</l>
                    <l>Nullum supersit vt rogi vestigtum,</l>
                    <l>Musae tulêre Gauricum.</l>
                </div2>
                <div2 id="GiEB.01.266" n="266" type="section">
                    <head>Marcus Antonius Casanoua.</head>
                    <gap desc="illustration" resp="sampling"/>
                    <p>MARCO Antonio Casanouae, Comense patre Romae genito, arguti Epigrammatis
                        palmam detulit illa ipsa Roma, seuerae auris iudicio superba: nec unquam in
                        confesso pudore poetis adulatrix: quod lepida, et salsis finibus aculeata
                        carmina factitaret. Elocutioni casta tamen puritas, ac in numero saepe <pb
                        id="s092" n="92"/> duro lenitas defuit: qualis in Catullo praetenero poeta
                        conspicitur, quum ingeniose mordaci, et impuro Martiali persimilis esse
                        mallet, et vna praesertim peracutae circunductaeque sententiae gloria
                        duceretur. Sed miscuisse vtrumque genus tum iuuit, quum paucorum versuum
                        spectanda posteris Elogia priscis Romanae virtutis heroibus, tanquam
                        manentibus eorum statuis inscripsisset. Nemo autem eo simplicitate, ac
                        innocentia vitae melior: nemo vrbana comitate iucundior existimari potuit:
                        nisi Columniae familiae alumnus in gratiam Pompeij Cardinalis, Clementis
                        pontificis famam intemperantissime lacerasset. Sed Clemens seipso, et toto
                        denique desumpto nomine maioret augustior, reo maiestatis, captoque ad
                        supplicium fache pepercit, praeclara C. Caesaris imitatione, qui Catulliani
                        dentis aetemum virus, et liuidam libertatem generosa dissimulatione
                        contempserat. Perijt pestilenti corruptus morbo, quo cladem Vrbis fortuna
                        nec innumeris saturata funeribus adcumularat, quum obsesso captoque
                        Pontifice, Pompeius ipso diuerso ingenij habitu inimici calamitate
                        laetaretur, et ruentis patriae casum inani poenitentia deploraret. Tumulatus
                        est iuxta naumachiam campi Martij Laurentiano in templo: quod olim Lucinae
                        dicatum fuerat, et Blosius Palladius sodalis, quod funeris honore caruisset,
                        hoc pie inscripto carmine tumulum spectantium oculis ad lachrymas
                        indicauit:</p>
                    <l>Comensis Casanoua, dum priores</l>
                    <l>Et Duces canit, et canit poetas</l>
                    <l>Praecurtis Epigrammatis: perennem</l>
                    <l>Ac longam sibi gloriam parauit.</l>
                </div2>
                <div2 id="GiEB.01.267" n="267" type="section">
                    <head>LATOMI.</head>
                    <l>Si dare vitam</l>
                    <l>Qualiacunque</l>
                    <l>(Quod docusti)</l>
                    <l>Carmiria possunt:</l>
                    <l>Longa necesse</l>
                    <l>Carmina, vates</l>
                    <l>Maxime, non est</l>
                    <l>At tibi longam</l>
                    <l>Condere vitam.</l>
                </div2>
                <div2 id="GiEB.01.268" n="268" type="section">
                    <head>Balthasar Castellio.</head>
                    <p>HIC est ille Balthasar Castellio Mantuae natus, ingenij laude Maroni ciui suo
                        plane secundus, qui ad exactam principalis aulae normam, militari ciuilique
                        munere virum elegantem instituit: parique disciplina illustrem foeminam,
                        descriptis lectissimorum morum finibus effingit. quo opere iucundissimo
                        Graecae, Latinaeque facultatis peramoenos flores decerpsisse videtur: vt in
                        vnum volumen nobilioris vitae praecepta, oblectamentaque honestissimi ocij
                        conferrentur. placere siquidem magnae Fortunae viris, vt saepe literarum
                        expertibus, ipsisque praesertim foeminis magnopere cupiebat: ob idque maluit
                        vernacula quam Latina lingua stylum Etrusca molliorem exercuisse: scilicer,
                        vt imperiti ex antiquis arguta manu surrepta, translataque scitissime, non
                        agnoscentes, ea omnia tanquam noua mirarentur. Scripsit et Latinas Elegias,
                        et grandi Heroico Cleopatram, sed paucis admodum Etruscis rhythmis, quum
                        amatorij doloris finem superba comparatione desperaret, nobilis poetae famam
                        tulisse iudicatur. In sago autem togaque pariter habili ingenio, et generoso
                        quidem ore, pacis bellique muneribus interfuit, obiuitque subitarias
                        legationes ad Reges, atque Pontifices, quum momenta grauissimarum rerum, non
                        modo praestantis animi fidem, sed expediti corporis diligentiam,
                        celeritatemque requirerent. Nouissime annis prouectum, sed medicamentis
                        occultata canitice, multis cultus munditijs, iuuentae decus affectantem,
                        quum eruditae artes in eo vigerent, Clemens ad Carolum Quinrum in Hispaniam
                        misit: ei, non dubio honore purpurae destinato, nisi Fortuna Romanae vrbi
                        immane excidium struens, vtriusque vota fefellisset. Corruit enim mox Roma,
                        Caesarianorum ducum simulatis inducijs prodita: viderique potuit Castellio
                        in ea re non satis diligentem, aut certe parum felicem operam praestitisse,
                        quum delatum sibi in ea lugubri clade episcopatum Abulensem, munere Caesaris
                        accepisset. Verum ea dignitate diu petfrui, vel vberiorem expectare non
                        licuit. Sublatus est enim occul ta febre, quum vix quinquagesimum sextum
                        attigisset annum, ad Mantuam in <pb id="s093" n="93"/> Carpentanis. Funeri
                        eius aulae proceres officium praestitêre: nec eum chiromantes ariolus
                        fefellit, qui ex dextrae volae lineis, eum dignitate auctum Mantuae, sed
                        nequaquam in Hispania moriturum praedixerat.</p>
                </div2>
                <div2 id="GiEB.01.269" n="269" type="section">
                    <head>IANI VITALIS.</head>
                    <l>Castalioneum ad tumulum dum Hispania tota</l>
                    <l>Conuenit, et sancto iusta parat cineri:</l>
                    <l>Scipiadum Manes referunt dixisse, secundum</l>
                    <l>Hîc docta amisit Mantua Virgilium.</l>
                </div2>
                <div2 id="GiEB.01.270" n="270" type="section">
                    <head>MARCI ANTONII FLAMINII.</head>
                    <l>Si truculenta feroxirrumpis in agmina, Martte</l>
                    <l>Diceris inuicto Castalione satus:</l>
                    <l>At molli cithara si condis amabile carmen,</l>
                    <l>Castalia natus diceris esse Dea.</l>
                </div2>
                <div2 id="GiEB.01.271" n="271" type="section">
                    <head>EIVSDEM.</head>
                    <l>Hornda terribilis cum tractas arma, Maronis</l>
                    <l>Castalione tui carmine digna facis:</l>
                    <l>Idem cum molli vacuus requiescis in vmbrae</l>
                    <l>Castalia, aeterno digna Marone canis.</l>
                </div2>
                <div2 id="GiEB.01.272" n="272" type="section">
                    <head>LATOMI.</head>
                    <l>Qui iacet hoc tumulo, magnorum munia Diuûm</l>
                    <l>Immo bis impleuit, sustinuitque trium.</l>
                    <l>Mars dextra, calamo Pboehus, Cyllenius arte,</l>
                    <l>Ore Charis, Pallas mente, lepôre Venus.</l>
                    <l>Sed quas exercuit hoc scilicet ordine doteis,</l>
                    <l>Semper vt in laetam desineret Venerem:</l>
                    <l>Quae quum sit Phoebi: nec vt olim, Martis amica,</l>
                    <l>Velregat hic mundum, vel magis ipsa Venus.</l>
                </div2>
                <div2 id="GiEB.01.273" n="273" type="section">
                    <head>Andreas Naugerius.</head>
                    <p>ANDREAS Naugerius patritij ordinis, Sabellico Venetijs profitente, Latinas
                        literas, Graecas autem a Marco Musuro Cretense Patauij hausit: sed in
                        Latinis delectu ac obseruatione praeceptore diligentior, illum, quem
                        superior aeras insalubri atque aspera styli nouitate delectata contempserat,
                        candorem antiquae puritatis assecutus est: vt funeribus Liuiani ducis et
                        Principis Lauredani laudationibus apparet. Proposito quidem Cicerone ad
                        imitandum, quem Politianus, et Hermolaus fastidisse videbantur, vtpote qui
                        omnis eruditionis exundante copia instructi, aliquid in stylo proprium, quod
                        peculiarem ex certa nota mentis effigiem referret, ex naturae genio
                        effinxisse nobilius putarint, quam seruili imitatione enata ad nouam frugem
                        ingenia distorsisse. Magno tum quidem probro erat doctis, ridendis pares
                        simijs videri. Eodem quoque praestanti iudicio, quum Epigrammata lepidissime
                        scriberet, non salsis aculeatisque finibus, sed tenera illa, et praedulci
                        prisca suauitate claudebat, adeo Martiali seuerus hostis, vt quotannis stato
                        die Musis dicato, multa eius volumina tanquam impura cum execratione Vulcano
                        dicarentur. Nec minore felicitate Etruscos numeros attigit: sed in Liuiani
                        contubernio castra secutus, studiorum diligentiam remisit, et salubri quidem
                        remedio, quum ingenium bilis atra, veterum lucubrationum vigilijs accersita,
                        haud leuiter afflixisset. Propterea scribendae Venetae historiae munus a
                        Senatu demandatum, acceptoque liberali stipendio, susceptum praestare non
                        potuit: quanquam non desint, qui eum in ipso statim limine feliciter
                        exordientem, religiosi operis grauitate deterritum existiment, quum infinita
                        curiositate, summoque labore, et pertinaci memoria tantarum rerum notitia
                        paranda videretur. Verum in ea cogitatione, vt Reipublicae operam
                        praestaret, a Senatu ad Carolum Caesarem in Hispaniam missus, infaustam
                        legationem suscepit, quum in id rempus incidisset, quo Italiae Prin cipes
                        seruitutis metu ad arma consternati, affectanti dominatum Italiae Caesari
                        restitissent. Secunda autem suscepta legatione, quum exitiali festinatione,
                        mutatis ad celeritatem iumentis in Galliam percurrisset, vix dum salutato
                        rege, Blesio in oppido ad Ligerim febre correptus interijt quadragesimo
                        septimo aetatis anno, omnique tum funeris honore Rex Musarum amicissimus,
                        nec sine luctu prosequutus est.</p>
                </div2>
                <pb id="s094" n="94"/>
                <div2 id="GiEB.01.274" n="274" type="section">
                    <head>MARCI ANTONII FLAMINII.</head>
                    <l>Naugeri, ne quis tibi certet, neue laboret</l>
                    <l>Incassum, laudes aequiparare tuas.</l>
                    <l>Siue epigrammata facis iuncto pede, siue soluto</l>
                    <l>Defles magnanimûm funera acerba virûm.</l>
                </div2>
                <div2 id="GiEB.01.275" n="275" type="section">
                    <head>EIVSDEM.</head>
                    <l>Quot bruma careat albicans pruinas,</l>
                    <l>Quot tellus Zephyro soluta flores,</l>
                    <l>Quot spicae Libycis calent in agris,</l>
                    <l>Quot vindemia porrigit racemos,</l>
                    <l>Quot vastis mare fluctuat procellis,</l>
                    <l>Cum nascens pluutas reportat Hoedus,</l>
                    <l>Quot Ceraunia frondibus teguntur,</l>
                    <l>Quot coelum facibus micat serenum,</l>
                    <l>Quot sunt millia multa basiorum.</l>
                    <l>Quae sibi dari pootulat Catullus,</l>
                    <l>Quotque sunt atomi Lucretianae,</l>
                    <l>Tot menses, bone Naugeri, tot annos</l>
                    <l>Viuent aureoli tui libelli.</l>
                </div2>
                <div2 id="GiEB.01.276" n="276" type="section">
                    <head>BASILII ZANCHII.</head>
                    <l>Naugeri, tibi Nereides statuêre sepulchrum</l>
                    <l>Aequoris Adriaci qua leuis vnda silet.</l>
                    <l>Qua solitae in namerum, numeros dum pectine ducis,</l>
                    <l>Concinere, et viridet ducere saepe choros.</l>
                    <l>Et Doris tumulo conchas, et lucida texit</l>
                    <l>Coralia, et placidis marmora lambit aquis.</l>
                    <l>Ipse etiam circum affusis pater Adria lymphis</l>
                    <l>Ingemit, et moestum littora murmur habent.</l>
                    <l>Parua loquor: te te amisso dolet Itala virtus,</l>
                    <l>Moeret et in fractis Faunus arundinibus.</l>
                </div2>
                <div2 id="GiEB.01.277" n="277" type="section">
                    <head>LATOMI.</head>
                    <l>Dum lego, Naugeri, lusus, et ruris amores,</l>
                    <l>Et mittis Dominae muner a quanta tuae.</l>
                    <l>Quam bene te niuei pecoris, pecorisque magistrae,</l>
                    <l>Et cannae, et vitis rustica cura decet.</l>
                    <l>Idem quum video regum centum ora trabentem,</l>
                    <l>Verba graui serie dum Periclaea tonas,</l>
                    <l>Non possum studtum non hoc damnare, velillud:</l>
                    <l>Area nam non est illa, vel illa tua.</l>
                </div2>
                <div2 id="GiEB.01.278" n="278" type="section">
                    <head>Ioannes Marius Catanaeus.</head>
                    <p>IOANNES Marius Catanaeus Nouariensis, Merulae, Demetrijque discipulus, quum
                        iustas ex vtraque lingua facultates comparasset, C. Plinii Caecilij Secundi
                        Epistolas, erudito commentario interpretatus est: collectaque inde non
                        mediocris eruditionis fama Romam se contulit, in domoque Bendinelli Sauli
                        Cardinalis, cui ab epistolis operam praestabat, tres Luciani Dialogos
                        diuersi characteris in Latinum verrit: praetenero scilicet, amores, vel
                        parum pudicos: iucundo, Lapithas: graui vero, illum de Legibus conscribendae
                        Historiae tanquam in vsum suscepti a me eius muneris, Iouio nomini dicatum,
                        ex censura quidem Scipionis Cateromachi, quum ille in Academiam nomen daret,
                        magnopere laudatos. Descripsit demum carmine Genuam in heri gratiam, atque
                        inde poesis amore iam plane senex correptus est: sera et parum ideo felici
                        libidine, quum Musas nunquam tentatis numeris in iumenta lacessisset. Itaque
                        Gotifredi Bolionis sacrum bellum sub titulo Solymidos, quo potuit ore
                        decantatum est: in quo poemate non morosus, et aequus lector, argumenti
                        pietatem, et quaedam schemata iucundae nouitatis admirabitur, si carmina,
                        tanquam salebrosa, et distortis numeris luxata probare noluerir. Id opus
                        author, quum alieni ingenij iudicium subiturus, ad Bembum, me praesente
                        detulisset, lecto statim titulo, Bembus hilari comitate, Nunquam Catanaee
                        putassem, inquit, tealioqui virum de vtraque lingua optimemeritum, hac ipsa
                        qua nos gaudemus carminum facultate valuisse, quum nihil omnino, ad quod
                        Musae dulces arrideant in seuero et militari vultu tuo prorsus emineat. Quo
                        verbo ille perstrictus, arguse respondit: Ergo nec tu Bembe satis peritus
                        Physiognomus videri pores, quum te Philomusi poetae gratia tua florentis, a
                        dedolatis ruditer maxillis, et repando</p>
                    <pb id="s095" n="95"/>
                    <gap desc="illustration" resp="sampling"/>
                    <p>naso, enormis vultus omnino deceperit: quo responso omnibus exortus est
                        plenior cachinnus: quod Phylomusus poeta, vtique non insuauis, et lyristes
                        Bembo sodalis, e patria Pisauro vespillonis senis buxeam faciem referret.
                        Nondum autem perfecto poemate rediit ad pedestrem orationem, non obscure
                        ipsa spe conceptae laudis destitutus: perscripsitque duos exactae
                        eruditionis dialogos de potestate et cursu Solis ac Lunae: et de ludis
                        Romanis: sed ingruente fatali morbo absolui nequiuerunt. Perijt in Vrbe quum
                        abesset Clemens, Carolo Caesari Romani imperij insignia Bononiae traditurus,
                        adeo celata morte, quod ita impetrandis sacerdotijs ex mora caueretur, vt
                        sepulchri et funeris honore caruerit, quum ab Academicis ad Vetulortias
                        aquas secessisse crederetur.</p>
                </div2>
                <div2 id="GiEB.01.279" n="279" type="section">
                    <head>MYRTEI.</head>
                    <l>Vide Viator, quanta iactura occulti</l>
                    <l>Esset sepulchri, ni ingeni sui claris</l>
                    <l>Perenmoribusque monimentis tectus</l>
                    <l>Actus vbique viueret Catanaeus.</l>
                </div2>
                <div2 id="GiEB.01.280" n="280" type="section">
                    <head>LATOMI.</head>
                    <l>Pene adijsti ingens famae Cataenaee periclum,</l>
                    <l>Sic inscijs sodalibus</l>
                    <l>Qui Fato eriperis: studiorum creditus illis</l>
                    <l>Partu propinquo quaerere</l>
                    <l>Secessum, idque satis fuerat conquesta MineruaL</l>
                    <l>Quam sic Apollo reppulit:</l>
                    <l>Haeccine (jsignabatuqe libros) monumenta, velomni</l>
                    <l>Perenniora marmore?</l>
                </div2>
                <pb id="s096" n="96"/>
                <div2 id="GiEB.01.281" n="281" type="section">
                    <head>Iacobus Sanazanus.</head>
                    <gap desc="illustration" resp="sampling"/>
                    <p>IACOBVS Sanazarius equestris ordinis poeta, Neapoli natus atque educatus,
                        quum praeclarum foecundi atque foelicis ingenij specimen daret, repudiato
                        auito gentilitioque nomine, Actius Syncerus appellari voluit, adhortante
                        Pontano, qui Iouiani cognomen, amicorum imitatione desumpserat. Sed origo
                        vetustae stirpis e Sancto Nazario, Laumellini agri oppido, inter Padum et
                        Ticinum non ignobili, vnde maiores aduenerant, non obscure petebatur.
                        Floruit amicitia Federici regis, senescente Pontani gratia: qui Aragonum
                        nomen vehementer offenderat, quum veluti personae oblitus, victorem Carolum
                        inuidiosa vel intempestiua oratione publice laudasset. Permansit in ea belli
                        procella in officio Actius, redeuntique Ferdinando Iuniori, armatus inter
                        fideles ciues operam praestitit: vnde ei conspicuus in aula gratiae locus.
                        Sed infestius demum vrgente Fortuna, quum Federicus regno pelleretur:
                        constanti studio atque integra fide, eum exulem in vlteriorem Galliam
                        secutus est: qua gratissimi animi testificatione, singularem laudem
                        promeruisse, vel eius inimici iudicabant. Scripsit, tanquam ambidexter,
                        Etrusca simul atque Latina carmina, pari lepôre saleque, arridentibus
                        vtrinque Musis, quum multo felle odij subamarus praepilata iacula iambis
                        intorqueret: aut amorum suorum dulcedine <pb id="s097" n="97"/> resolutus,
                        tenerrime lasciueret. Graui autem et sacro poemate, de partu Virginis
                        viginti annorum lima perpolito, summum decus frustra expectasse videri
                        potuit: quum ille quae iuueni exciderant, piscatoriae Eclogae publico
                        exceptae plausu, reliquorum operum samam oppresserint: ita vt eam publici
                        tanquam iniqui iudicij querelam aperto cum pudore, nec tamen sine tacita
                        voluptate deuoraret. Vixit annos septuaginta duos, peramoeno, virentique
                        semper ingenio, accuratoque et plane iuuenili cultu inter amatorias
                        oblectationes: nunquam non festiuus et hilaris. Ex dolore, autem indignantis
                        animi, supremum concepit morbum quod Philibertus Aurantius dux Caesaris
                        Margillinae villae suae delicias, temere excisa turre deformasset. ea ad
                        Pausilypi radices conspicitur. Sed Aurantio demum acie interfecto, quum hora
                        fatalis adueniret, audito eius interitu sese in cubitum erigens: Excedam,
                        inquit, e vita hoc meo non inani voto laetus. postquam Barbarus Musarum
                        hostis, vltore Marte, immanis iniuriae poenas persoluit. Sepultus est iuxta
                        villam Margillinamin templo Deiparae Virginiab se dedicato. Matmoreo autem
                        tumulo Bembus hoc carmen inscripsit:</p>
                </div2>
                <div2 id="GiEB.01.282" n="282" type="section">
                    <head>BEMBI.</head>
                    <l>Da sacro cineri flores: hîc ille Maroni</l>
                    <l>Syncerus, Musa, proximus, vt tumulo.</l>
                </div2>
                <div2 id="GiEB.01.283" n="283" type="section">
                    <head>MARCI ANTONII FLAMINII.</head>
                    <l>Quantum Virgilio debebit sylua Maroni,</l>
                    <l>Et pastor, donec Musa Moronis erit:</l>
                    <l>Tantum pene tibi debent piscator, et acta,</l>
                    <l>Acti, diuino proxime Virgilio.</l>
                </div2>
                <div2 id="GiEB.01.284" n="284" type="section">
                    <head>TIBALDEI.</head>
                    <l>Virginis intactae partum, partumque videbis,</l>
                    <l>Actia quem docto pectore Musadedit.</l>
                    <l>Admir andi ambo: humanae fuit ille saluti</l>
                    <l>vtilis, humanis hic fuit ingenijs.</l>
                </div2>
                <div2 id="GiEB.01.285" n="285" type="section">
                    <head>PETRI GRAVINAE.</head>
                    <l>Qui diuina legis Synceri carmina vatis,</l>
                    <l>Magnaque Virginei sacrapuerperij:</l>
                    <l>Non haec humano credas procedere sensu.</l>
                    <l>Authori mentem mouit, et ora Deus.</l>
                    <l>Hunc sibi delegit, quo non coelestia quisquam</l>
                    <l>Grandius, aut pleno cultius ore sonet.</l>
                </div2>
                <div2 id="GiEB.01.286" n="286" type="section">
                    <head>BASILII ZANCHII.</head>
                    <l>Has nassas, haec lina tibi Syncere sepulto,</l>
                    <l>Piscator tenui dedicat arte Mycon.</l>
                    <l>Hos calamos, myrtumque tibi, viridemque coronam</l>
                    <l>Arcadia pastor ponit ab arte Lycon.</l>
                    <l>Has lachrymas, vulsamque a vertice Mergillinae</l>
                    <l>Caesariem et violas spargit, et ammineum.</l>
                    <l>Parthenope patria ipsa tibi de marmore bustum</l>
                    <l>Condit, et extentis funera temporibus.</l>
                </div2>
                <div2 id="GiEB.01.287" n="287" type="section">
                    <head>BEMBI.</head>
                    <l>Quid morer? aeterni te suspicit vmbra Maronis,</l>
                    <l>Et tibi vicinum donat habere locum.</l>
                </div2>
                <div2 id="GiEB.01.288" n="288" type="section">
                    <head>NICOLAI GRVDII.</head>
                    <l>Nuper ad Oenotrias aciem quum flecteret arces</l>
                    <l>Christus, et Euboucae moenia Parthenope,</l>
                    <l>Mergillina procul qua Tethyos inspicit vndas,</l>
                    <l>Audit ab Actiaca munera blanda domo:</l>
                    <l>Arrectusque diu modulamine carminis haesit,</l>
                    <l>Inde sacro taleis fundit ab ore sonos:</l>
                    <l>Huc ades ô gentrix, illaesi virgo pudoris,</l>
                    <l>Arte pius vates dum tua facta nouat</l>
                    <l>An ne iterum arcano complere viscera motu.</l>
                    <l>Conceptumque polo reddere credit onus?</l>
                    <l>Certe ego mî videor primis irrepere cunis,</l>
                    <l>Rursus et horriferae mortis obire vicem.</l>
                    <l>Dum mea saepe tamen sic mors cantetur, et ortus,</l>
                    <l>Nec graue sit nasci, nec mihi saepe mori.</l>
                </div2>
                <div2 id="GiEB.01.289" n="289" type="section">
                    <head>LATOMI.</head>
                    <l>Dum vacat, et terras quoties petit illa Tonantis</l>
                    <l>Mater, virgineo sed nec honore carens:</l>
                    <l>Synceri ad tumulum properat visura, virescant</l>
                    <l>Candida cum rutulis lilita spar sa rosis.</l>
                    <l>Viuum dein laticem, dein altera munera flores</l>
                    <l>Fundit, et arrepta sic canit orsa lyra:</l>
                    <l>Conscie viue mei felix Syncere pudoris,</l>
                    <l>Ateque idem partus conscie viue mei.</l>
                    <l>Nanque ego quo sacrum secretum teste peregi,</l>
                    <l>Hunc quoque tu testem carminis huius habet.</l>
                    <l>Esto, ventris onus fuerit sine pondere pondus,</l>
                    <l>Dum celebres, pondus sustinuisse velim.</l>
                </div2>
                <div2 id="GiEB.01.290" n="290" type="section">
                    <head>EIVSDEM.</head>
                    <l>Maior in assumpto ratio quo nomine constet,</l>
                    <l>Est vbi te cupiam fellis habere minus.</l>
                </div2>
                <pb id="s098" n="98"/>
                <div2 id="GiEB.01.291" n="291" type="section">
                    <head>Ioannes Manardus.</head>
                    <gap desc="illustration" resp="sampling"/>
                    <p>IOANNES Manardus Ferrariensis, in Pannonia Vladislao Rege meden di artem
                        exercuit, eandemque demum in gymnasio Ferrariae professus, Epistolarum
                        librum edidit, quo magna medentibus, pharmacopolis vtilitas paratur, quum
                        terrae frugibus Indicisque praesertim in medicinaevsum adoptatis obsoleto
                        antiquo nomine, et incerta virium potestate perobscuris eruditam claritatem
                        attulerit. Duxit vxorem plane senex, et articulorum dolore distortus, ab
                        aetate, formaque florentis iuuenis toro dignam, adeo leui iudicio, et letali
                        quidem intemperantia, vt maturando funeri suo, aliquanto prolis, quam vitae
                        cupidior ab amicis censeretur.</p>
                </div2>
                <div2 id="GiEB.01.292" n="292" type="section">
                    <head>PETRI CVRSII.</head>
                    <l>Dum Manarde vigilcum prole Coronidis esses,</l>
                    <l>vidisti vitam perpetuam esse tuam.</l>
                    <l>At dum formosa cum Pallade coniuge dormis,</l>
                    <l>Sensisti mortem curuus adesse senex.</l>
                    <l>Hîc nunc clare iaces, et quem Podalirion esse</l>
                    <l>Vidimus, annosum sustulit ipsa Venus.</l>
                </div2>
                <div2 id="GiEB.01.293" n="293" type="section">
                    <head>LATOMI.</head>
                    <l>In fouea qui te periturum dixit Aruspex,</l>
                    <l>Non est mentitus: coniugis illa fuit.</l>
                </div2>
                <pb id="s099" n="99"/>
                <div2 id="GiEB.01.294" n="294" type="section">
                    <head>Camillus Quernus Archipoeta.</head>
                    <p>CAMILLVS Quernus e Monopoli Leonis fama excitus, quum non dubijs vnquam
                        praemijs, poetas in honore esse didicisset, in Vrbem venit, lyram secum
                        afferens, ad quam suae Alexiados supra viginti millia versuum decantaret.
                        Arrisêre ei statim academiae sodales, quod Apulus praepingui vultu alacer,
                        et prolixe comatus, omnino dignus festa laurea videretur. Itaque solemni
                        exeptum epulo in Insula Tyberis Aesculapio dicata, potantemque saepe ingenti
                        patera, et totius ingenij opes pulsata lyra proferentem, nouo serti genere
                        coronarunt, id erat ex pampino brassica, et lauro eleganter intextum: sic,
                        vt tam salse quam lepide, eius temulentia, brassicae remedio cohibenda
                        notaretur, et ipse publico consensu Archipoetae cognomen, manantibus
                        praegaudio lachrymis laetus acciperet, salutareturque itidem cum plausu, hoc
                        repetito saepe carmine:</p>
                    <l>Salue brassicea virens corona,</l>
                    <l>Et lauro, Archipoeta, pampinoque</l>
                    <l>Dignus Principis auribus Leonis.</l>
                    <p>Nec multo post tanto cognomine percelebris productus ad Leonem, infinita
                        carmina in torrentis morem, rotundo ore decantauit, fuitque diu inter
                        instrumenta eruditae voluptatis longe gratissimus, quum coenante Leone
                        potrectis de manu semesis obsonijs, stans in fenestra vesceretur, et de
                        principis lagena perpotando, subitaria carmina factitaret, ea demum lege, vt
                        praescripto argumento bina saltem carmina ad mensam tributi nomine
                        solucrentur, et in poenam sterili vel inepto longe dilutissime foret
                        perbibendum. Ab hac autem opulenta hilarique sagina, vehementem incidit in
                        podagram, sic vt bellissime ad risum euenerit, quum de se canere iussus, in
                        hunc hexametrum erupisset:</p>
                    <l>Archipoeta facit versus pro mille poetis,</l>
                    <p>Et demum haesitaret, inexpectatus Princeps hoc pentametro perargute
                        responderit:</p>
                    <l>Et pro mille alijs Archipoeta bibit.</l>
                    <p>Tum vero astantibus obortus est risus, et demum multo maximus, quum Quernus
                        stu pens et interritus, hoc tertium non inepte carmen induxisset:</p>
                    <l>Porrige quod faciat mihi carmina docta Falernum.</l>
                    <p>Idque Leo repente mutuatus a Virgilio, subdiderit:</p>
                    <l>Hoc etiam eneruat, debilitatque pedes.</l>
                    <p>Mortuo autem Leone, profligatisque poetis, Neapolim redijt: ibique demum quum
                        Gallica arma perstreperent, et vti ipse in miserijs perurbane dicebat, pro
                        vno benigno Leone, in multos feros lupos incidisset. Oppressus vtraque
                        praedurae egestatis, et insanabilis morbi miseria, in publica hospitali domo
                        vitae finem inuenit, quum indignatus Fortunae acerbitatem prae dolore,
                        ventrem sibi ac intima viscera forsice perfoderit.</p>
                </div2>
                <div2 id="GiEB.01.295" n="295" type="section">
                    <head>IANI VITALIS.</head>
                    <l>Laurus, brassica, pampinus coronam</l>
                    <l>Contextae simul, hinc pares in vnam,</l>
                    <l>Deflent interitum suipoetae:</l>
                    <l>Quimmo archipoetae: et hinc lagenae</l>
                    <l>Scyphique, et cyathi, amphorae, vrcetque</l>
                    <l>Queruntur lepidum suum patronum,</l>
                    <l>Pro dulci, modo Cretico et Falerno</l>
                    <l>Exhaurire acidas Stygis lacunat,</l>
                    <l>Et sales perijsse Quernianos,</l>
                    <l>Dum vitae sibi prodigus molestae,</l>
                    <l>Fodit viscera forfice. ô seuerum</l>
                    <l>Nostri temporis Appulum Catonem.</l>
                </div2>
                <div2 id="GiEB.01.296" n="296" type="section">
                    <head>LATOMI.</head>
                    <l>Quum matrem Thymelen, patrem Bathyllum</l>
                    <l>Per tot lustra tibi astruas Camille:</l>
                    <l>Argutis salibus, facetijsque,</l>
                    <l>Et primo numeris in vngue natis,</l>
                    <l>Exercens Decimi gulam Leonis,</l>
                    <l>Et summi titulum ferens poetae:</l>
                    <l>Quid est, quod moriens supremo in actu.</l>
                    <l>Ferro visceribus dolenter haustis</l>
                    <l>Tanquam sis rigido Catone natus,</l>
                    <l>Personam proicis, vetasque plaudi?</l>
                </div2>
                <pb id="s100" n="100"/>
                <div2 id="GiEB.01.297" n="297" type="section">
                    <head>Albertus Pius Carpensis.</head>
                    <p>LVBET hoc loco sub illustri scilicet imagine Alberti Pij inter exempla
                        Fortunae humanis consilijs maligne et petulanter illudentis, eius viri
                        grauissimi genus, opes, ingenium, mores, studiaque referre: vt vel hinc
                        mortales inani rerum peritiae petsuasione subnixi, Fortunam omni prudentia
                        superiorem intelligant. Is antiquissima stirpe ortus, a maioribus per manus
                        traditum, quum ante ducentos annos Mutinae imperasset, in campis Nacris,
                        Carpum nobile oppidum possedit: optimisque literis, generosisque moribus
                        animum pariter, et corpus excoluit. Erat enim a procera, decentique statura
                        ad arma neruis, et spiritu validus ac habilis, maximarum autem rerum
                        negocijs et literis praealrum, et incomparabile ingenium attulerat. Nihil
                        enim vel praestantis doctrinae, vel solertis industriae, vel reconditae
                        artis, ardens eius ingenium, semperque viuidum, et maxime efficax
                        subrerfugit. Erat enim celeri captu, expedita ratione, tenacique memoria
                        stupendus: eloquentia porro tanta, vt in omni congressu et disputatione,
                        quum de arduis consuleretur, et odio amarus, et amore praedulcis,
                        tranquillitate lenis, atque sedatus, et vehementia concitatus, atque
                        fulmineus, quo vellet Principum animos impelleret: et summus bello, et pace
                        consultor, et mirabilis occasionum inuentor, et artifex censeretur. Quatuor
                        summis Regibus, et totidem maximis Pontificibus in praeclaro semper honore
                        Iegationum operam praestitit, vigilantia, fi de, et prouidentia semper
                        illustrem. Sed vti occultae Principum voluntates, et erumpentia ex insperato
                        eotum odia tulerunt, coactus est alterna partium studia profiteri, quod his
                        omnino adhaerendum iudicaret: quibus Alfonsus Atestinus hostis esset, quo
                        cum de possessione paterni agri disceptabat. Sed Atestini Fortuna praeclare
                        ipsa Pij prudentia virtuteque superior, priuatam causam publicis cladibus
                        inuoluit, atque ita capto Clemente Pontifice, quum vrbs Roma soede
                        perijsset, ex arce emissus in Galliam enauigauit, vbi se paterna ditione
                        Caesaris iudicio exutum audiuit. Inde ei diuturnus articularis morbus, quo
                        misere conuussus cruciabatur, adauctus est: hunc diu aequo animo, et
                        Christiana patientia fortiter tulisse frustra fuit, quum saeua pestis
                        fatalem horam adduceret. Obijt Lutetiae non plane senex, sub id tempus, quo
                        Carolus Caesar, et Solymanus, irrito vtrinque ausu ad Viennam Noricam
                        ccrtaturi credebantur. Rodulphus Pius fratris filius, quem aliquanto post
                        Paulus Pontifex eximiae virtutis merito legit in Senatum, con dito aeneo
                        sepulchro patrui memoriam prosecutus est. Sed Albertus ipse multo perennius
                        antea sibi struxerat, quum librum longe grauissimum aduersus Lutherum
                        perstricto etiam Erasmo Roterodamo publicasset.</p>
                </div2>
                <div2 id="GiEB.01.298" n="298" type="section">
                    <head>FERDINANDI BALAMII.</head>
                    <l>Insignes rerum, studijsque Mineruae</l>
                    <l>Perpaucos aetas prisca recensque dedit:</l>
                    <l>In Solem, assuetus doctos versare libellos</l>
                    <l>Quum prodit, lucem non tulit insolitam:</l>
                    <l>Laudibus hunc omnes doctrinae, et rebus agendis</l>
                    <l>Conspexêre domi, conspicuumque foris.</l>
                    <l>Hunc Arar, hunc Rhenus toties, hunc accola magni</l>
                    <l>ERidani, hunc Tybris sensit, et obstupuit.</l>
                    <l>Fortuna inuidit, raperisque Alberte, tuorum,</l>
                    <l>Italieaque omnis cum gemitu, et lachrymis.</l>
                </div2>
                <div2 id="GiEB.01.299" n="299" type="section">
                    <head>IVLII GONZAGAE.</head>
                    <l>Hoc decus Italiae tegitur Pius ille sepulchro,</l>
                    <l>Solerti ingenio, consilioque potens:</l>
                    <l>Nulli hominum vis dicendi, facundia maior,</l>
                    <l>Ille sed et studijs auxit, et arte magis.</l>
                    <l>Hunc Reges, hunc Pontifices sibi rebus agendis</l>
                    <l>Optar ant socium, consilijsque ducem.</l>
                    <l>Felix, spem senij natum nisi flesset ademptum,</l>
                    <l>Et data in hostiles regna paterna domus.</l>
                </div2>
                <div2 id="GiEB.01.300" n="300" type="section">
                    <head>SEPHANI DOLETI.</head>
                    <l>Mersit funere Mors nimis profana,</l>
                    <l>Mors damnosa nimis virum interemit,</l>
                    <l>Aeternum decus omnium virorum.</l>
                    <l>Cui quid praeripuêre laudis illa,</l>
                    <l>Illa antiqua patrum superba secla</l>
                    <l>Tot belli ducibus virisque doctis?</l>
                    <l>Aut quid nostra quidem negarit aetas?</l>
                    <l>Quod si forte stupes, minusue credis,</l>
                    <l>Id tu plus stupeas, negesque prorsus,</l>
                    <l>Hund et Marti oper am dedisse semper</l>
                    <pb id="s101" n="101"/>
                    <l>Et musis studium negasse nunquam:</l>
                    <l>Vt nullum arte parem huic putet Minerua,</l>
                    <l>Nec Mars laudibus anteponat vllum.</l>
                    <l>Qua morum integritate vixit, omnis</l>
                    <l>Quam purus vitij, ore quam modesto.</l>
                    <l>O, quo robore pertulit sinistros</l>
                    <l>Casus, quot subijt pericla vitae.</l>
                    <l>Quem ne, Galle minus tuo remotum</l>
                    <l>Aspectu memores, et ipse iusto</l>
                    <l>Complectaris amore, scito causa</l>
                    <l>Neglexisse tua, quibus beârat</l>
                    <l>Fortuna hunc aliquando rebus amplis.</l>
                    <l>Sed quod non tibi sit graue aut molestum,</l>
                    <l>Pro tantis studijs, quibus per orbem</l>
                    <l>Gallorum cupijt decus vagari,</l>
                    <l>Morti, qua cecidit, peccare mortem,</l>
                    <l>Et votis onera polum, vt labores</l>
                    <l>Post tot, tantaque damna, totque curas,</l>
                    <l>Coelo tanderm aliquando conquiescat.</l>
                </div2>
                <div2 id="GiEB.01.301" n="301" type="section">
                    <head>LATOMI.</head>
                    <l>Qui sic proscindas causa pietatis Erasmum,</l>
                    <l>Te, mihi religio est summa negare pium.</l>
                    <l>Hoc ego cur faciam? quum nec pietatis Er asimus</l>
                    <l>Laesus personam detrahit ipse sibi?</l>
                </div2>
                <div2 id="GiEB.01.302" n="302" type="section">
                    <head>Ludouicus Ariostus.</head>
                    <gap desc="illustration" resp="sampling"/>
                    <pb id="s102" n="102"/>
                    <p>IVDOVICVS Ariostus nobili genere Ferrariae natus, cum paterna haereditas
                        inter numerosam fratrum sobolem diducta, ipsi pertenuis obuenisset, ingenium
                        in literis vigilanter exercuit, vt certo nobilique praesidio familiae nomen
                        tueretur. Sed vti pari prope necessitatis, et gloriae stimulo vehementer
                        excitatus, feliciore certe iudicio inter primos Etruscae lin guae poetas
                        celebrari, quam inter Latinos in secundis gradibus consistere maluit: quod
                        eius industriae labor, cum eruditis acidiotis latissime dispensatus,
                        vberiorem praesentis praemij, et diffusae laudis fructum ostenderet.
                        Adhaesit comes Hippolyto Arestino cardinali in Pannoniam profecto: quum ille
                        erudito ac illustri comitatu apud reges Hungaros ambitiose gauderet: sed
                        iterum eunrem, quum sequi recusasset, vsque adeo grauiter offendit, vt pene
                        implacabilis odij discrimen adierit. Rcceptus inde est ab Alfonso principe
                        tanquam horarum omnium amicus, et sodalis, cuius benigna manu vrbanam domum
                        extruxit peramoena hortorum vbertate, frugi mensae quotidianos sumptus
                        adaequantem. In eo autem ciuili ocio, extra aulae strepitum poemata
                        factitauit: satyras inprimis mordaci sale conspersas, acitem comoedias
                        plures theatrali voluptate sepe repetitas: intet eas autem, maxime Suppositi
                        excellunt, inuentionis atque successus amoenitate cum Plautinis facile
                        contendentes, si vtriusque seculi mores non inepte comparentur. Sed
                        luculentissimum operum, ob idque forsitan aeternum id volumen existimatur,
                        quo Orlandi fabulosi Herois admiranda bello facinora, octonario modulo
                        decantauit, Boiardo hercle, ipsoque Pulcio peregregie superatis.
                        Quandoquidem et hunc rerum, et carminum accurata granditate deuicerit:
                        acillum surrepto inuentionis titulo, ac eo quidem varijs elegantiotis
                        doctrinae luminibus illustrato penitus extinxerit. Cuncta enim euoluisse
                        volumina videtur, vt sibi vndique collecta gratia, ex iucundissimis floribus
                        longe pulcherrimam, ideoque perennem, quod lepidum caput ornaretur coronam
                        intexcret. Interijt in patria scalari aetatis anno, quum diu pectoris
                        angustia ex pituitae stillicidio laborasset: hoc autem carmen, viuens
                        composuit, vt sepulchro incideretur.</p>
                    <l>Ludouici Ariosti humantur ossa</l>
                    <l>Sub hoc marmore, seu sub hac humo. seu</l>
                    <l>Sub quicquid voluit benignus hures:</l>
                    <l>Siue haerede benignior comes: seu</l>
                    <l>Opportunius incidens Viator,</l>
                    <l>Nam scire haud potuit futura, sed nec</l>
                    <l>Tanti erat vacuam sibi cadauer</l>
                    <l>Vt vrnam cuperet parare viuens,</l>
                    <l>Viuens ista tamen sibi parauit,</l>
                    <l>Quae scribi voluit suo sepulchro,</l>
                    <l>Olim si quod haberet is sepulchrum:</l>
                    <l>Ne cum spiritus hoc breui peracto</l>
                    <l>Praescripto spacio misellus artus,</l>
                    <l>Quos aegre ante reliquerat, reposcet:</l>
                    <l>Hac et hac cinerem hunc et hunc reuellens:</l>
                    <l>Dum noscat proprium, diu vagetur.</l>
                </div2>
                <div2 id="GiEB.01.303" n="303" type="section">
                    <head>CAELII CALCAGNINI.</head>
                    <l>Tu repetis calum, et terras Arioste relinquis,</l>
                    <l>Et loca iam meritis inferiora tuis.</l>
                    <l>Nos miseri, et curis longe mortalibus acti,</l>
                    <l>Non tibi, sed nobis fundimus has lachrymas.</l>
                    <l>Gloria te niueis subducit in aethera bigis,</l>
                    <l>Nos sine te luctu perpetuo opprimimur.</l>
                </div2>
                <div2 id="GiEB.01.304" n="304" type="section">
                    <head>LATOMI.</head>
                    <l>Arma virumque canens, Etruscae carmina Musae,</l>
                    <l>Palm am Virgilio vel tribuente refers.</l>
                    <l>Scit sua te melius patrio sermone Latina,</l>
                    <l>Quam sese Latio Graia referre sono.</l>
                </div2>
                <div2 id="GiEB.01.305" n="305" type="section">
                    <head>Aegidius Cardinalis.</head>
                    <p>NON est cur te praeteream Aegidi, humili quidem loco, verum maxime illustri
                        Fato Viterbij nate: Christiani scilicet oraroris in sacra pergula, primum,
                        atque vltimum decus merite: quanquam egregia illa arcanis Moseos deprompta,
                        sublimis ingenij monumenta tenebris adhuc impie supprimantur.
                        Praestantissimum enim praeceptorem facile superasti, Marianum scilicet
                        Genezanensem, Pontani, et Politiani admiratione, eruditoque praeconio
                        inclytum. huius enim extat in Epistolis laudatio florentissima, illius vero
                        nobile carmen, quod in Aegidio Dialogo tale legitur.</p>
                    <pb id="s103" n="103"/>
                    <l>Qualis Alphei liquidos ad amnes,</l>
                    <l>Siue Meandri viridante ripa,</l>
                    <l>Concinit serum mortens in ipso Funere cygnus.</l>
                    <l>Talis ad plectrum ad Thyasos Deorum</l>
                    <l>Ludit in coelo Marianus, ipsa</l>
                    <l>Morte victurus Marianus, ipso Funere foelix.</l>
                    <l>Ipse sis felix, faueasque nobis,</l>
                    <l>Ipse ades fessis Mariane rebus,</l>
                    <l>Tupreces audi miserorum, et iras Siste Tonantis.</l>
                    <p>Caeterum Marianus, Aegidij comparatione ad optime glorioseque dicendum,
                        nequaquam tanta ex Graecis, noui, et veteris instrumenti enarratoribus
                        praesidia compararat: neque penetrarat ad Chaldaeos, vt admiranda nostrae
                        legis fundamenta reuelaret: neque concionibus praedulce illud, et nobile
                        poeticum melos instillarat. vt suspe~los arrectis auribus animos, suauitate
                        carminum ad colendam pietatem reuocaret. Sed Aegidius quum in suggestu vere
                        admirabilis, aequo iudicio per omnes vrbes oratoriae facultatis lauream
                        mereretur, etiam domi lepidissimis sermonibus nouam laudem ferebat. Erat
                        enim eius ingenium exquisito literarum omnium delectu grauiter extructum,
                        sic, vt in omnes exemplorum casus peramplas opes, alacris, et expedita
                        memoria suppeditaret: facundia porro tanta dissimulatis illecebris audientes
                        semper exhilarans, atque demulcens, vt ipso concionante vel maxima templa
                        complerentur. Ante autem id tempus, quo totius Eremitani ordinis
                        praefecturam a Iulio consecutus est, nonnunquam accidit, vt Patauij optimis
                        literis operam nauans, factitata ab se lepida carmina ad lyram elegantissime
                        decantaret. Ei demum Leo pontifex, virtutem omnem liberaliter ornate
                        solitus, honorem purpurei galeri detulit: quum Petruciana coniuratione, et
                        Vmbrico bello circumuentus, Senatum aut maligne aut segniter principis
                        iniuriam ferentent supplere cogeretur. Exinde functus est legatione in
                        Hispaniam, quum Selymo post debellatos Persas, et duos Memphiticos reges
                        interfectos, nobis arma comminante Christianae gentes ad sacrum bellum
                        excitandae viderentur. Sexagesimo aetatis anno subita oppressus pituita
                        Romae interijt, quum Clemens Carolum Caesarem Bononiae iterum excepisset,
                        destinatus, optatusque a multis ad Pontificatum, tanquam parsummo oneri. Sed
                        non deerant, qui praelari nominis famam verbis eleuarent, quod pallorem oris
                        sumpto cumino, et suffitu vdae paleae mentiretur, variasque libidines
                        censoria seueritate contegeret, quas demum malignus potius rumor, quam vlla
                        certi vestigij relicta proles detexit. Fit enim quadam naturae minime
                        benigna sorte, vt nulla absolutae virtutis praeclara facies enitere possit,
                        nisi aliquem vitij turpem naeuum ad eludendam felicitatem ostendat.</p>
                </div2>
                <div2 id="GiEB.01.306" n="306" type="section">
                    <head>IANI VITALIS.</head>
                    <l>Ante sacrosanctos cineres bona verba Viator</l>
                    <l>Dicito, diuinus hîc iacet Aegidius:</l>
                    <l>Qui potuit lingua humanas inflectere mentes,</l>
                    <l>Et trahere haerentes feruidus ad se animos.</l>
                    <l>Quicquid pandit Arabs, diuinum quicquid Erembus</l>
                    <l>Diues Aramaeis occulit in tabulis,</l>
                    <l>Explicuit populis: et si quid spiritus vlita</l>
                    <l>Sentit, adhuc sanctum quod meditetur habet.</l>
                </div2>
                <div2 id="GiEB.01.307" n="307" type="section">
                    <head>LATOMI.</head>
                    <l>Et tua debuerat summos conscendere honores</l>
                    <l>Vtrtus, et probitas, ingeniumque sagax.</l>
                    <l>Sed tuus obtendit Genius, fuge protinus, inquit:</l>
                    <l>Nunc formidatos truderis in scopulos.</l>
                    <l>Non est iam merces, sed talio, summa referre;</l>
                    <l>Et tu pacem, alij belligerentur, amas.</l>
                </div2>
                <div2 id="GiEB.01.308" n="308" type="section">
                    <head>Ioan. Franciscus Picus Mirandula.</head>
                    <p>IN Ioanne Francisco Pico Mirandula, inter studiosos bonarum artium,
                        scribendique auidos memoria verborum vehementer excelluit: sed in ipso rerum
                        delectu illud perillustre iudicium, quod summo viro Hippocrati maxime
                        difficile existimatur, omnino non viguit. Frustra enim ad Ioannis patrui
                        gloriam aspiranti, ingressoque grauissimorum studiorum penetralia, quum
                        insatiabili lectione duceretur, nusquam Mirierua satis arriserat. Extant
                        eius sacra poemata suis quoque Commentarijs illustrata, ne legentibus minus
                        clata viderentur: et libri de Veritate fidei Christianae, in quibus
                        disciplinarum omnium aceruus eminet. Sed acriter disputantem inter
                        cucullatos, magna etiam expeditae doctrinae laus sequebatur, quum scribentem
                        vel mediocriter eloquentes minime probarent. Neque enim quid porissimum
                        imitaretur, constitutum habuisse videri potest ex <pb id="s104" n="104"/>
                        duobus praesertim libellis, de Optimo imitationis genere ad Bembum
                        praescriptis. Sed quum in omnibus ingenij operibus sacras lireras religiose
                        respiceret, contempsisse Latinae facundiae flores, atque inde gloriam
                        tanquam inanem existimari voluit: quanquam eius vniuersa literarum studia,
                        tanquam illustri in homine, et in domo sanctissimis moribus perornata, quum
                        in minus seueros iudices facile inciderent, splendidiora viderentur: et
                        hercle vir antiqua simplicitate potius, quam nouo astu aequiora iudicia
                        redimebat: quum libros ipsos priuato impressos sumptu, liberali largitione
                        publicaret. Interfectus est cum Alberto filio, vir indignus adeo crudeli
                        vitae exitu, a Galeotto fratris filio, quum nocturnis insidijs, capta arce,
                        Mirandulae dominatum ex paterno iure inuadendum existimasset. Fuêre qui
                        crederent merita fortasse poena mulctatum, quod cudendae monctae miserum
                        artificem ipsius officinae praepositum, ex impuri auri, et decumum
                        subtiliter improbi, magnum sensim lucrum ipsi domino reddentem, crudeli
                        supplicio ad deriuandam inuidiam sustulisset: quum intellecta fraus ipsius
                        famae vehementer officeret, palamque ea aurea moneta, ex eius effigie specta
                        bilis, vulgato vitij detrimento reijceretur. Sed iuuat audire quosdam, virum
                        alioqui integra fide optimum excusantes, tanquam eius auarae fraudis penitus
                        ignarum, quum in vxorem, quod esset accurata et diligens materfamiliâs,
                        tanquam muliebris auiditatis probro notatam, eius flagitij nomen nullo cum
                        pudore referendum existiment.</p>
                </div2>
                <div2 id="GiEB.01.309" n="309" type="section">
                    <head>MYRTEI.</head>
                    <l>Hic Picus iaceo, atque me illa, quae iam</l>
                    <l>Ante non potuêre, nunc iniquo</l>
                    <l>Me seruant obitu arma litterarum.</l>
                    <l>Aegre illud fero concidisse dextra</l>
                    <l>Fratris filij: hoc eleuor, me adeptum</l>
                    <l>Vitam pro studijs meis perennem.</l>
                </div2>
                <div2 id="GiEB.01.310" n="310" type="section">
                    <head>LATOMI.</head>
                    <l>Passus es immeritam (quis enim Francisce negarit)</l>
                    <l>Non minus insigni cum feritate, necem.</l>
                    <l>Sed iuuat interea scolos inquirere quosdam,</l>
                    <l>Exitio quae te Fata dedisse putent.</l>
                    <l>Sunt ea: laudatae pietas sanctissma vitae:</l>
                    <l>Verus amor recti, mens fine felle mali.</l>
                </div2>
                <div2 id="GiEB.01.311" n="311" type="section">
                    <head>Nicolaus Machiauellus.</head>
                    <p>QVIS non miretur in hoc Machiauello tantum valuisse naturam, vt in nullo vel
                        certe mediocri Latinarum literarum cognitione, ad iustam recte scribendi
                        facultatem peruenire potuerit? habili siquidem ingenio, ac vbi solertiam
                        intertderet, plane mirabili, cuncta quae aggrederetur elegan tissime
                        perficiebat, siue seria siue iocosa scriberentur. In Historia enim apprime
                        grauis, et astutus, ita Patriae fauit, vt dissimulatis sectionum studijs,
                        impellente recondita libidine, et lenis, et asper incessisse iudicetur,
                        egregia hercle cum lau de, nisi vti nos non imperiti rerum Etruscarum
                        praeclare conspicimus, praedulcis eloquentiae mella, occulto veneno illita,
                        singulis operibus infudisset: et tum etiam, quum optimum principem formaret,
                        quum bellicis praeceptis ducem instrueret, et denique traditis exactae
                        prudentiae documentis, in deliberando et consulendo eximium senatorem
                        effingeret. Sed comiter aestimemus Etruscos sales, ad exemplar comoediae
                        veteris Aristophanis, in Nicia praesertim comoedia: in qua adeo iucunde vel
                        in tristibus risum excitauit, vt illi ipsi ex persona scite expressa, in
                        scena inducti ciues, quanquam praealte commorderentur, totam inustae notae
                        iniuriam, ciuili lenitate pertulerint: actamque Florentiae, ex ea miri
                        lepôris fama Leo Pontifex, instaurato ludo, vt Vrbi ea voluptas
                        communicaretur, cum toto scenae cultu, ipsisque histrionibus Romam
                        acciuerit. Constat eum, sicuti ipse nobis fatebatur, a MarcelloVirgilio,
                        cuius et notarius et assecla publici muneris fuit, Graecae atque Latinae
                        linguae flores accepisse, quos scriptis suis insereret. Ipse quoque natura
                        perargutus, et docilis, salsique iudicij plenus, pedestrem patrij sermonis
                        facultatem a Boccacij conditoris vetustate diffluentem, nouis, et plane
                        Atticis vinculis astrinxerat, sic, vt ille castigatior, sed non purior aut
                        grauior otiosis ingenijs existimetur. Caeterum quod olim eiecto Soderino a
                        Mediceis in quaestione tortus fuisset, ab his leniendo dolori, annuam
                        scribendi</p>
                    <pb id="s105" n="105"/>
                    <gap desc="illustration" resp="sampling"/>
                    <p>Historiae mercedem promeruit, ita tamen, vt aegre compresso odio, quum
                        dicendo, scribendoque Brutos, et Cassios laudaret, eius coniurationis
                        architectus fuisse putaretur: in qua Aiacetus poeta, et Alamanus ex ipsa
                        turma praetoria leuissimus eques, conceptis sceleris capite poetas dederunt.
                        Fuit exinde semper inops vti irrisor, et atheos: fatoque functus est, quum
                        accepto temere pharmaco, quo se aduersus morbos praemuniret, vitae suae
                        iocabundus illusisset, paulo antequam Florentia Caesarianis subacta armis,
                        Mediceos veteres dominos recipere cogeretur.</p>
                </div2>
                <div2 id="GiEB.01.312" n="312" type="section">
                    <head>ANTONII VACCAE.</head>
                    <l>Quisquis adis, sacro flores, et serta sepulchro</l>
                    <l>Adde puer, cineri debita dona ferens.</l>
                    <l>Nam veteres belli, et pacis, quireddidit arteis,</l>
                    <l>Iampridem ignotas regibus et populis,</l>
                    <l>Etruscae Machiauellus honos, et gloria linguae,</l>
                    <l>Hîc iaet. hoc saxum non coluisse nefas.</l>
                </div2>
                <div2 id="GiEB.01.313" n="313" type="section">
                    <head>LATOMI.</head>
                    <l>Quum sibi praeteneras odioso radier aureis</l>
                    <l>Vero, vix aliquis Machiauelle ferat:</l>
                    <l>Id vero facias: laudemque dente pararis,</l>
                    <l>Quanta fuit linguae visque Venusque tuae?</l>
                </div2>
                <pb id="s106" n="106"/>
                <div2 id="GiEB.01.314" n="314" type="section">
                    <head>Philippus Decius.</head>
                    <gap desc="illustration" resp="sampling"/>
                    <p>PARI fere gloria et dignitate Philippus Decius in professione humani,
                        diuinique praesertim iuris floruit, Mayni Iasonis et ciuis et aemulus, ac
                        aetate simul aequalis, sed qui docendo, et scribendo in omnibus Italiae
                        gymnasijs multo latius ingenij famam protulerit. Enarrabat enim subtilissime
                        et vti saepe vidimus, longe omnium acerrime disputabat. Ab ipsis Pisis vbi
                        vxorem duxerat, Ticinum a Gallo praeside, opimis stipendijs cuocatus, in id
                        tempus incidit, quo Ludouicus Rex ad conuellendam Iulij Pontifici
                        authoritatem, concilium Pisis induxerat. Fugitiui, ideoque rebelles aliquot
                        Cardinales, in gratiam Regis <pb id="s107" n="107"/> synodum postulabant:
                        ius vero indicendi, decernendique loci Pontifex ad se reuocabat. Consultus
                        propterea Decius super ea re, intemperanter contra maiestatem Pontificis
                        discripto respondit, secus ac lason, qui rogatus sententiam, vel magno
                        munere oblato adduci non potuit, vt non clementissime responderet. Ob eam
                        contumeliam Matthaeus Sedunensis Cardinalis, pulsis Galiis victore cum
                        exercitu, Ticinum vrbem ingressus, vnam omnium Decij domum militi
                        diripiendam dedit. Tanto accepto incommodo in Galiam ex fuga profectus, in
                        ciuitate Biturigum ius diuinum edocuit per duos ferme annos. Inde vero in
                        Italiam reuesum Senenses conduxerunt: qua in vrbe, vnica eius filia Senensi
                        patritio collocata, octogenario maior interijt, delatusque est Pisas ad
                        sepulchrum marmoreum, magno sumptu ab se in maximi templi fronte
                        constitutum, inscriptione adeo inepta, vt si eam supponamus, elegantib.
                        ingenijs non sine pudore boni mortui, ridenda videatur.</p>
                </div2>
                <div2 id="GiEB.01.315" n="315" type="section">
                    <head>IANI VITALIS.</head>
                    <l>Dum curat Decius sibi sepulchrum</l>
                    <l>Clarum marmore ponere eleganti,</l>
                    <l>Inscripsit titulos ineruditos,</l>
                    <l>Vt risum magis excitare possint,</l>
                    <l>Quam laudare hominem vndecunque clarum:</l>
                    <l>Quod si non sibi cultius sepulchrum</l>
                    <l>Quam doctos titulos, et elegantes</l>
                    <l>Curasset, modo mollius iaceret.</l>
                </div2>
                <div2 id="GiEB.01.316" n="316" type="section">
                    <head>LATOMI.</head>
                    <l>Quum mors ad Decij nouum sepulchrum</l>
                    <l>Legisset titulos parum Latinos:</l>
                    <l>Certe, inquit, timui hactenus lucernam</l>
                    <l>Iuris tollere: quod minus venuste</l>
                    <l>Fecisse arguerer, parumque docte.</l>
                    <l>Sed quum sic loquitur magister ipse,</l>
                    <l>Committam quoque et ipsa barbarismum</l>
                </div2>
                <div2 id="GiEB.01.317" n="317" type="section">
                    <head>Thomas Morus.</head>
                    <p>FORTVNA impotens, et suo more instabilis, infestaque virtuti, si vnquam
                        superbe, et truculenter iocata est, sub hoc nuper Henrico Octauo in
                        Britannia immanissime desaeuijt, prostrato ante alios Thoma Moro, quem Rex,
                        paulo ante praeclarus eximiae virtutis admirator, ad summos honores
                        extulerat: inde eum fatali scilicet oborta insania, mutatus in feram,
                        crudeli mox impetu praecipitem daret, quod huius furentis Tyranni nefariae
                        libidini, vir omnibus religionis, atque iustitiae numeris longe optimus,
                        atque sanctissimus adulari noluisset. Dum enim ille vxorem repudiare,
                        pellicem inducere, filiamque magno probro abdicare properaret, Morus scrnij
                        Magister, pietatis ac innocentiae suae reus, causam ad tribunal dicere
                        coactus, impio iudicio, nisi par metus ab irato et saeuo mentes excuteret,
                        ita damnatus est, vti latronum more, teterrimo supplicij genere necaretur:
                        nec fas esset dilacerata membra, propinquorum pietate sepelire. Sed
                        Henricus, vel hoc vno facinore Phalaridis aemulus, eripere non potuit, quin
                        ad sempiternam inusitati sceleris memoriam, Mori nomen in Vtopia, perenni
                        constantiae laude frueretur. In ea enim beatae gentis regione, optimis
                        instituta legibus, ac opulenta pace florentem Rempublicam elegantissime
                        descripsit, quum damnatos corrupti seculi mores fastidiret: vt ad bene
                        beateque viuendum, commento periucundo, rectissima via monstraretur.</p>
                </div2>
                <div2 id="GiEB.01.318" n="318" type="section">
                    <head>IANI VITALIS.</head>
                    <l>Dum Morus immeritae submittit colla securi,</l>
                    <l>Et flent occasum pignora cara suum,</l>
                    <l>Immo, ait, infandi vitam deflete Tyranni,</l>
                    <l>Non moritur, facinus qui graue morte fugit.</l>
                </div2>
                <div2 id="GiEB.01.319" n="319" type="section">
                    <head>IACOBI EXERICHI HISPANI.</head>
                    <l>Henricus Morum gladio iugulauit iniquo,</l>
                    <l>Tam dignum vita, quam fuit ipse necet</l>
                    <l>Mortuus ille tamen viuet per sicula cuncta,</l>
                    <l>Post mortem virtus viuere sola facit.</l>
                </div2>
                <div2 id="GiEB.01.320" n="320" type="section">
                    <head>IOANNIS SECVNDI HAGIENSIS.</head>
                    <l>Quis iacet hîc? Truncus. Cuius caput enserecisum est,</l>
                    <l>Et natat in tetro sanguine? Canities. Hosp.</l>
                    <l>Hîc est ille Thomas Morus, sic Fata rependunt. Ciuis</l>
                    <l>Tristia multa bonis, et bona multa malis.</l>
                    <l>Quae circumsistunt Diuae lugubre cadauer? Hosp.</l>
                    <l>Diuae tenax Veri, sancta Fides, Nemesis,</l>
                    <l>Harum prima odij causa, et fuit altera mortis,</l>
                    <l>Vltrix iniustae tertia caedis erit.</l>
                    <pb id="s108" n="108"/>
                    <gap desc="illustration" resp="sampling"/>
                </div2>
                <div2 id="GiEB.01.321" n="321" type="section">
                    <head>LATOMI.</head>
                    <l>Quid tibi cum Moro, tali indignissima ciue,</l>
                    <l>Anglia? Quid pergis dicere inepta tuum?</l>
                    <l>Tu ferro insontem, nec simplice morte, Catonem</l>
                    <l>Persequeris: tuto nec licet esse pium.</l>
                    <l>Proinde sile: nam quo maculam tibi demeret istam,</l>
                    <l>Ipse tibi patriam condidit Vtopiam.</l>
                </div2>
                <div2 id="GiEB.01.322" n="322" type="section">
                    <head>Roffensis Cardinalis.</head>
                    <p>PARI quoque immanitatis portento, ante paucos dies, quam Morus obtruncaretur,
                        eadem sanguinarij Regis rabies Britanniae lumen extinxit Ioannem Ficerium
                        Antistitem Roffensem, animi pietate, candore, constantia, priscis illis,
                        atque sanctissimis Christiani ordinis patribus comparandum, Is quum summa
                        sacrae eruditionis, et probiratis authoritate clarissimus spectaretur, vel
                        atrocissimi supplicij metu expugnario non potuit, vt Regi ex impudenti
                        repudio inauspicatas nuptias affectanti, volens parêret. Putabat enim Regem
                        paulo ante admirabili virtutum omnium concentu, et rarissimis naturae atque
                        Fortunae muneribus praestantissimum, atrae bilis morbo correptum insanisse,
                        quod iratus Romani Pontificis sententiae, qua fuerat ex diuini iuris formula
                        damnatus, Pontificij</p>
                    <pb id="s109" n="109"/>
                    <gap desc="illustration" resp="sampling"/>
                    <p>Imperij patrimonium inuasisset. Non subscripsit ergo nefario rebellantis
                        Regis voto, vir egregie pius, integreque seuerus, ac ideo in carcerem ductus
                        est, vt vitae periculo, et longo cruciatu, imbecilli senis constantia
                        frangeretur. Id celebre factum ita Roffensi parauit laudem, et Henrico
                        inuidiam cumulauit, vt eum Paulus Tertius ad exornandam virtutem natus,
                        collato sacrae purpurae honore legerit in Senatum. Sensit illico exprobrati
                        odij vulnus Rex superbus et impius, sanctissimoque viro modeste ea
                        dignitatis fama permoto, caput in foro praecidit, ne merita purpura
                        ornaretur. Ferunt id caput lanceae praefixum, vt ludibrio, terrorique
                        caeteris foret, publicis lachrymis laudatum, ac adoratum extitisse. Reliquit
                        ingenij monumenta eruditum volumen, quo Lutheri opiniones grauissime
                        confutarat: itemque alios vtiles libros, quibus sacri sacerdotij
                        authoritatem defendit, et de Veritate corporis, et sanguinis Christi in
                        Eucharistia libros quinque aduersus Oecolampadium. Sed is sibi admodum
                        exitialis fuit, quo Catharinae Reginae coniugium tuetur. Extat etiam
                        religiose meditationis explicatio in septem Dauidicos Psalmos: reliqua in
                        carcere purgatissime conscripta, quod damnatae causae nomen iugularent,
                        Tyrannus ableuit.</p>
                </div2>
                <div2 id="GiEB.01.323" n="323" type="section">
                    <head>INCERTI.</head>
                    <l>Tene viri tanti ceruicem abscindere posse?</l>
                    <l>Tene cruore pio commaculare manus?</l>
                    <l>Si vita spolias Roffensem Barbare, quando</l>
                    <l>Vllum producet terra Britanna parem?</l>
                    <l>Sed tu sancte senex, aeuo fruiture beato,</l>
                    <l>Laetus abi, in coelum te vocat ipse Deus,</l>
                </div2>
                <pb id="s110" n="110"/>
                <div2 id="GiEB.01.324" n="324" type="section">
                    <head>LATOMI.</head>
                    <l>Quum te, sancte senex, infami morte, Tyrannus</l>
                    <l>Perderet, aeternis obijceretque probris:</l>
                    <l>Perdere non potuit titulis coelestibus auctum,</l>
                    <l>Turpiter haud famae consuluisse tuae.</l>
                    <l>Quin luit aeternum scelus exitiale, pudendum</l>
                    <l>Seque sibi, et populus reddidit ipse suis.</l>
                    <l>Postera, nam dicet, quae talia legerit aetas:</l>
                    <l>Anglia bina vno tempore monstra tulit.</l>
                </div2>
                <div2 id="GiEB.01.325" n="325" type="section">
                    <head>Leonicus Tomaeus.</head>
                    <gap desc="illustration" resp="sampling"/>
                    <p>LEONICVS Tomaeus Epirota patre Venetijs genitus, sed Patauio insitus ciuis,
                        quum Florentiae Graecas literas sub Demetrio didicisset, primus Latinorum
                        philosophorum Patauij Aristotelem Graece interpretatus est. Philosophiam
                        enim ex purissimis fontibus, non ex lutulentis riuulis salubriter hauriendam
                        esse perdocebat, explosa penitus sophistarum disciplina, quae tum inter
                        imperitos, et barbaros principatum in scholis obtinebat, quum doctores
                        excogitatis barbara subtilitate Dialecticorum figmentis, Physicas
                        quaestiones non ad veritatis lucem, sed ad inanem disputandi garrulitatem
                        reuocarent: et iuuentus in gymnasio Arabum, et barbarorum commentationes
                        secuta, a recto munitoque <pb id="s111" n="111"/> itinere in congragosas
                        ignorantiae crepidines duceretur. Scripsit erudite et luculenter
                        Commentarios in parua Naturalia Aristotelis: ac item pereleganter aliquot
                        quaestiones, et in his de intellectu, de Alica et de Astragalo, tituli
                        varietate iuuenturi gratas et vtiles. Sed in libro de varia Historia, quo
                        ingens et peramoena reconditae lectionis copia exprimitur, omnes eius
                        aetaris styli iucunditate superauit. Vita eius procul a contentione,
                        ambitioneque, in studioso mollique otio versabatur ita, vt domi, quam in
                        schola clarior, beneuolis vera Peripateticorum, et Academicorum dogmata
                        suauissima comitate pomeridianis horis explicaret. Peruenit veneranda barbae
                        canitie ad septuagesimum tertium aetatis anum mediocri substantia, ipsaque
                        ciuili frugalitate, et coelebs, et felix, quod nemo vel innocentiae et
                        doctrinae conscientia, vel munditia corporis vel animi nitore beatior aetate
                        nostra fuerit. Aluerat domi gruem, de manu ipsius senili oblectamento
                        cibaria capientem per quadraginta annos. Is senio tabefactus quum perijsset,
                        ex eius desiderio triste omen concepit, praedixitque nullo lacessitus morbo,
                        se non multo post admati gruis fatum maturo vitae exitu secuturum. Patauini,
                        externaque gymnasij cultrix iuuentus funus ornauêre. Sepulchrum autem Bembus
                        faciundum curauit, et carmine nobilitauit.</p>
                    <l>Naturae si quid rerum te forte latebat,</l>
                    <l>Hoc legis in magno nunc Leonice Deo.</l>
                </div2>
                <div2 id="GiEB.01.326" n="326" type="section">
                    <head>LATOMI.</head>
                    <l>Precare sacra verba, Viator,</l>
                    <l>Nam Tomaeus hîc sepultus est:</l>
                    <l>Dulci fruitur memoria</l>
                    <l>Integritatis illibatae,</l>
                    <l>Partaque literarum gloria.</l>
                    <l>Funde puer dulce merum:</l>
                    <l>Odoros sparge flosculos:</l>
                    <l>Spiret vt bustum, madeatque tellus:</l>
                    <l>Illaque sancta et candida animula</l>
                    <l>Se totam nostra gratitudine inebriet.</l>
                    <l>Addemus titulum sepulchro et istum,</l>
                    <l>Barbarus vt ne quis violet:</l>
                    <l>Hîc iacet vir vnus omnium</l>
                    <l>Doctissimus, pijssimus.</l>
                </div2>
                <div2 id="GiEB.01.327" n="327" type="section">
                    <head>Augustinus Niphus.</head>
                    <p>AVGVSTINO Nipho Suessae ad Auruntam nato, sed ab vrbe Trophea in Brutijs
                        oriundo, inter Aristotelicae sectae professores eximia laus contigit, quum
                        in omnibus fere Italiae gymnasijs, Achillino et Pomponatio flo rentibus
                        opima stipenda meruisset. Erat ingenio fertili, adaperto, liberali, sermone
                        autem Campanum pingue quoddam resonanti maxime libero, et ad serendas
                        fabulas in suggestu coronaque, ad voluptatem aurium periucundo: sed vel toto
                        ore subagresti, et penitus infaceto ita se ad vrbanos iocos componebat, vt
                        valde mirarentur, qui mox tacentis supercilium austeraque labra, et
                        lineamenta conspicerent. Scripsit in omnes Aristotelis libros perampla
                        commentaria, sed rudi et incondita quadam vbertate, vt tum mos erat, crassis
                        et plane barbaris auribus accommodata, quod Latine, recteque scribendi
                        facultatem, tanquam inimicam optimis disciplinis, ab ipsa praesertim
                        philosophia segregabant. Luculentius eius operum existimatur id, quod pro
                        Auerroe aduersus Algazellem disputante tum publicauit, quum florente aetate
                        a multo vigore ingenij neruosior haberetur: quanquam ipse in opinione
                        decretoque parum constans, euariatoque saepe iudicio commentationes in
                        Analyrica priora, et in libros de Anima tenerius adamasse videamus. Patro
                        demum otio, obrepenteque podagra, scripsit aduersus Astrologos, Moralesque
                        libellos: et de Tyranno et rege, et de Augurijs, varietate tituli vel parum
                        curiosis expetendos, et longiore quidem dignos vita, si plenior Latini
                        sermonis spiritus accessisset. Susceptis liberis, et senescente vxore
                        septuagenarius senex, puellae citra libidinem impotenti amore correptus est
                        vsque ad insaniam: ita vt plerique philosophum senem, atque podagricum ad
                        tibiae modos saltantem, miserabili cum pudore conspexerint, vnde illi
                        maturatum vitae exitum constat. Perijt in patria nocturno itinere
                        refrigeratus, quum sero e Sinuessa redijsset, obortis scilicet tonsillis,
                        quae fauces obsederant, ea ipsa nocte Etruriae admodum funesta, qua
                        Alexander Medices, in lecto turpissime confossus interijt. Galeacius
                        Florimontius quum praeceptori vrnam poneret, hoc carmen incîdi iussit.</p>
                </div2>
                <pb id="s112" n="112"/>
                <div2 id="GiEB.01.328" n="328" type="section">
                    <head>INCERTI.</head>
                    <l>Dum lapidi titulum moerens Galeacius addit,</l>
                    <l>Et tristi curat funera cum gemitu:</l>
                    <l>Si quis honos tumuli: non hoc tibi, Niphe, supremum,</l>
                    <l>Sed patriae, et misero stat mihi munus, ait.</l>
                    <l>Nae vis meliore tui tu parte: leuamen</l>
                    <l>Luctus nos medijs quaerimus in lachrymis.</l>
                </div2>
                <div2 id="GiEB.01.329" n="329" type="section">
                    <head>MARCI ANTONII FLAMINII.</head>
                    <l>Qui docuit rerum Niphus cognoscere causas,</l>
                    <l>Non rerum oblitus hoc iacet in tumulo:</l>
                    <l>Sed coelo meliore sui cum parte receptus,</l>
                    <l>Nunc gaudet melius discere quam docuit.</l>
                </div2>
                <div2 id="GiEB.01.330" n="330" type="section">
                    <head>LATOMI.</head>
                    <l>Apagete vos, Philosophiam qui tetricam</l>
                    <l>Putatis: et boni indigam</l>
                    <l>Lepôris, ebriae horridamque Cypridis.</l>
                    <l>Quid? Niphus an non melleus,</l>
                    <l>Perplexa suetus inter enthymemata,</l>
                    <l>Et syllogismos frigidos</l>
                    <l>Narrare suaues, Atticasque sabulas:</l>
                    <l>Multumque risum spargere?</l>
                    <l>At quam venustum hoc: septuagenarium</l>
                    <l>Quod vndulatis passibus,</l>
                    <l>Et curioso, flexuosoque capite</l>
                    <l>Saltare coram cerneres,</l>
                    <l>Modo Dorium, modo Phrygium, vel Lydium:</l>
                    <l>Amore faucium graui?</l>
                    <l>Tractare sic philosophiam inuisam, arbitror</l>
                    <l>Summi fuisse philosophi.</l>
                </div2>
                <div2 id="GiEB.01.331" n="331" type="section">
                    <head>Ioannes Ruellius.</head>
                    <p>RVELLIVS in vrbe Suessionum natus, quum susceptis liberis vxorem extulisset,
                        abdicata medendi arte, sacerdotium in templo Deiparae Virginis Lutetiae
                        Parisiorum, Poncherij antistitis liberalitate promeruit, totumque id otium
                        optimis literis, vt fortunis auctum decebat, impendit: non ignobili quidem
                        gloriae prouentu, quum eruditionis authoritate Budaeo proximus esset, et
                        Latini sermonis nitida puritate superior haberetur, vt praeclare indicat
                        Dioscorides in Latinum e Graeco emendate traductus. Leguntur libri aliquot
                        probe, fideliterque translati de Mulomedicina, et Actuarij medici volumen de
                        Vrinis: sed proprio vsus ingenio libros tres de natura stirpium perscripsit,
                        Theophrastum in multis, et Plinium eleganter aemulatus. Extant quoque
                        singulari diligentia translati e Graeco quinque libri de Agricultura, ex
                        viginti qui nomine Constantini circumferuntur: reliquos Coroneus Gallus
                        vertisse dicitur: sed Cornarius Germanus expedita facundia celeber,
                        vniuersos viginti Latinitate donatos nuper publicauit. Erat Ruellius natura
                        modestus et lenis, vultu rubore suffuso, et resimis naribus, statura vero
                        mediocri. Sexagesimo aetatis anno vita functus est, paulo antequam rex
                        Franciscus niuosas Alpes traijceret, vt copijs suis Caesarianorum impetu
                        perculsis fortiter opem ferens, Subalpina oppida summotis hostibus in fide
                        confirmaret: vt inde in spem inauspicatae pacis induciae pararentur.</p>
                </div2>
                <div2 id="GiEB.01.332" n="332" type="section">
                    <head>DIONYSII CARRONII.</head>
                    <l>Hîc situs est, in quo viguit medicina, Ruellus</l>
                    <l>In quo naturae notitia, atque poli:</l>
                    <l>In quo prima fuit dos, Graium vertere scripta</l>
                    <l>In Latium, ac Latio scribere digna Ioue.</l>
                    <l>Olim erat affinis, nunc est conuiua Deorum,</l>
                    <l>Praemiaque illa sui grata laboris habet.</l>
                </div2>
                <div2 id="GiEB.01.333" n="333" type="section">
                    <head>LATOMI.</head>
                    <l>Hic vester ille est, Galle, Ruellius:</l>
                    <l>Mentis tam acuto lumine praeditus,</l>
                    <l>Perinde vultum nosset vt aetheris,</l>
                    <l>Seu laeta nobis, seu mala plurima</l>
                    <l>Cordis recessu conderet intimo:</l>
                    <l>Ac si fuisset sensibus omnibus</l>
                    <l>Coniunctus astris: et reor hercule.</l>
                    <l>Nam quae reliquit scripta sat arguunt,</l>
                    <l>Nostris bonis tam commodum et vtilem,</l>
                    <l>Aut esse Diuum, aut munere proximum.</l>
                </div2>
                <pb id="s113" n="113"/>
                <div2 id="GiEB.01.334" n="334" type="section">
                    <head>Antonius Tibaldeus.</head>
                    <p>HIC primus, fere post Petrareham supra aemulantes Seraphinum atque Manutium,
                        plane extinctum Etrusci carminis decus excitauit, vsque adeo grata auribus
                        alternantium numerorum sauitate, vt quum expeditis vbisque eius iucundae
                        facultatis illecebris, in amatorios lusus Principum aulas perambulasset,
                        edita, vel surrepta eius carmina a viris pariter et foeminis ad citharam
                        cantarentur. Sed tantam mox famam feliciore orti sidere Bem bus, et Syncerus
                        aeternis carminibus oppresserunt. Agnouit ille tanto perstrictus fulgore,
                        ingeinij sui Fortunam, atque ideo ad Latina carmina se conuertit, quum in
                        his ad genium non insulsa vena responderet. Sed factus grandaeuus senex,
                        ridente vrbe Roma carminum suorum Etruscorum exequijs interfuit: ita hercle
                        vt euanescentis antiquae laudis magnam partem redimeret, quum Epigrammata
                        multo Latino sale, leporeque conspersa inexspectatus edidisset. Perijt in
                        via lata octogenarius senex, firmissimo corpore et celsa proceritate semper
                        crecto, stranguria cruciatus adeo grauiter, vt ex atra demum bile seipso
                        factus amarior, saepe nec insulse delirare videretur, quum ianua
                        fenestrisque penitus occlusis, Carolum Caesarem ex Africa relato insigni
                        triumpho, ad eius limen transcuntem spectare noluerit: quod eum minime
                        iustum Imperatorem putaret, qui sub fide publica captae deletaeque Vrbis
                        scelus, quo maiestas eius vel extra culpam suggillari potuit: decumatis
                        legionibus minime vindicasset: quasi non satis fuerit, in tantae cladis
                        solatio Borbonium, Dorbinum, Moncatam, et Aurantium, quatuor summos Duces,
                        et patrati facinoris authores, singulis ictos fulminibus, vltorem magno
                        numine spectauisse.</p>
                </div2>
                <div2 id="GiEB.01.335" n="335" type="section">
                    <head>COLAE BRVNI MESSANENSIS.</head>
                    <l>Quae ripis te saepe suis stupuêre canentem</l>
                    <l>Eridanus, Tyberisque: parens ille, hic tuus hospes,</l>
                    <l>Credibile est, vates Antoni, nunc quoque campis</l>
                    <l>Te canere Elysijs, turba admirante piorum</l>
                </div2>
                <div2 id="GiEB.01.336" n="336" type="section">
                    <head>LATOMI.</head>
                    <l>Certe non modicam merêre laudem</l>
                    <l>A rara ingenij tui aequitate,</l>
                    <l>Antoni numeris poeta Thuscis.</l>
                    <l>Qui palmam tirbuens, tuaque arena</l>
                    <l>Cedans posterioribus poetis:</l>
                    <l>Viuus, ac hilaris tuis dedisti</l>
                    <l>Musis inferias, quasi exoletis.</l>
                    <l>Sed quem ob ingenij tui lepôrem,</l>
                    <l>Festiuumque animum, bonae Camoenae</l>
                    <l>Scribendis Epigrammatis Latinis</l>
                    <l>Immortale tibi dedêre nomen:</l>
                    <l>Vt iam sis numeris vtrisque felix,</l>
                    <l>Vnis candidus, alteris venustus.</l>
                </div2>
                <div2 id="GiEB.01.337" n="337" type="section">
                    <head>Erasmus Roterodamus.</head>
                    <p>ERASMVS Roterodamus ex Insula Batauorum, perpetuis eruditae laudis honoribus
                        extollendus videtur, postquam aetatis nostrae scriptorum prope omnium decus,
                        ingenij fertilitate superauit. Is ab adolescentia, pio religiosi animi
                        decreto, ad cucullatos sacerdotes se contulit, tanquam humana despiceret.
                        Sed non multo post pertaesus intempestiuae seruitutis, votique temere
                        susceptae, ea sacrati ordinis septa transilijt, vt ad excolendum ingenium
                        plane liber, per omnia Europae gymnasia vagaretur. Contendebat enim cura
                        ingenti ad summae gloriae fatigium, ad quod literarum omnium cognitione
                        perueniri posse intelligebat, quum iam ad arcana cuiusque doctrinae,
                        insinita lectione, inusitataque memoria penetrasset. Edidit Moriam, atque
                        inde primam nominis famam longissime protulit, imitatione Luciani satyrae
                        pungentes aculeos passim relinquens, omnium scilicer sectarum actionibus ad
                        insaniam reuocatis. Opus quidem salsa aspergine periucundum, vel grauibus,
                        et occupatis: sed sacrato viro prorsus indecorum, quum diuinis quoque rebus
                        illusisse videretur. Sed mature demum, quod eius intemperantiae male
                        audiendo poenas daret, sanctiones literas complexus est, tanta robustissimi
                        ingenij contentione, vt vertendo Graeca et commentarios excudendo, plura
                        quam quisquam alius volumina publicauit. <pb id="s114" n="114"/> Verum se
                        ipso haud dubie cunctis admirabilior futurus, si Latinae linguae conditores
                        grauiter imitari, quam feruido properantique ingenio indulgere maluisset.
                        quaerebat enim peculiarem laudem ex elocutionis atque structurae nouitate,
                        quae nulla certa veterum aemulatione pararetur, vt in Ciceroniano non
                        occulti liuoris plenus ostendit. Tanta enim erat naturae foecunditas, vt
                        plena semper ac ideo superfoetante aluo, varia et festinata luxuriantis
                        ingenij prole delectatus, nouum aliquid quod statim ederetur, Calcographis
                        tanquam intentis obstetricibus parturiret. Obijt apud Heluetios Basileae,
                        septuagesimum excedens aetatis annum, quum Carolus Caesar in Prouinciam
                        irrumpens, ad aquas Sextias, Francisco Galliae Regi graue bellum
                        intulisset.</p>
                </div2>
                <div2 id="GiEB.01.338" n="338" type="section">
                    <head>INCERTI.</head>
                    <l>Theutona terra suum quum miraretur Erasmum,</l>
                    <l>Hoc maius protulit dicere, Nil genui.</l>
                </div2>
                <div2 id="GiEB.01.339" n="339" type="section">
                    <head>IOANNIS SECVNDI HAGIENSIS.</head>
                    <l>Defunctus vita, longique laboribus aeui,</l>
                    <l>Hac situs est tandem doctus Erasmus humo.</l>
                    <l>Quem licet in sera rapuerunt Fata senecta,</l>
                    <l>Et vitae saturum sopijt alta quies.</l>
                    <l>Nos tamen hunc velut immaturo funere raptum,</l>
                    <l>Flemus, et effusis diffluimus lachrymis.</l>
                    <l>Ille igitur perijt, et quondam illa diserta,</l>
                    <l>Et dulci manans nectare lingua tacet,</l>
                    <l>Ingeniumque sagax, et amans virtutis, et aequi,</l>
                    <l>Omnia sub paruo condita sunt tumulo.</l>
                    <l>Illum igitur canos virtus lacerata capillos,</l>
                    <l>Et Charites lugent, luget et ipsa Fides.</l>
                    <l>Collectasque rosas Permessi ad flumina Nympha</l>
                    <l>Inspargunt sacro Pierides tumulo.</l>
                </div2>
                <div2 id="GiEB.01.340" n="340" type="section">
                    <head>IANI VITALIS.</head>
                    <l>Lubrica si tibi mens fuit, et spinosior aequo,</l>
                    <l>Ingenium cete nobile Erasme fuit.</l>
                    <l>Felix si mistas labruscas dulcibus vuis,</l>
                    <l>Prodiga desisset vinea ferre tua.</l>
                    <l>Barbarie e media praeclarum sidus haberent,</l>
                    <l>Et te Varronem tempora nostra suum:</l>
                    <l>Hanc tamen inscriptam his titulis posuêre columnam,</l>
                    <l>Iactura hîc laudum publica facta fuit.</l>
                </div2>
                <div2 id="GiEB.01.341" n="341" type="section">
                    <head>GILBERTI COGNATI.</head>
                    <l>Magnus Roterodamus ille noster,</l>
                    <l>Haec quo secula neminem tulerunt</l>
                    <l>Maiorem, neque prisca clariorem</l>
                    <l>Norunt tempora, nec cui futura</l>
                    <l>Parem posteritas habebit: ecce</l>
                    <l>Sub hoc marmore mortuus quiescit.</l>
                </div2>
                <div2 id="GiEB.01.342" n="342" type="section">
                    <head>VITI COPPI SELESTADIENSIS.</head>
                    <l>Lachrymarum, te rogo, iam siste riuulos</l>
                    <l>Viator, et dulcem quietem floribus</l>
                    <l>Orna, tumulum Sabaeo thure confouens.</l>
                    <l>Vixi satis, Fati peregi tempora:</l>
                    <l>Non ocio, sed duris me laboribus</l>
                    <l>Vnus, quo plurimis prodessem subdidi.</l>
                    <l>Sic docta primum bella gessi Palladis,</l>
                    <l>Vt me ducem mirata sit Germania,</l>
                    <l>Suum me saepius Ciceronem dictitans:</l>
                    <l>Tandem sacris literis sum immortuus.</l>
                    <l>Hac Fata lege subire, an non est viuere?</l>
                    <l>Rure donari, nisi forsitan mori putas.</l>
                </div2>
                <div2 id="GiEB.01.343" n="343" type="section">
                    <head>SIMONIS VALLAMBERTI.</head>
                    <l>Hoc quanquam tumulo mortale cadauer Erasmi</l>
                    <l>Mors claudis, id ferme est nihil.</l>
                    <l>Non huius virtus, spes, fama, scientia, possunt</l>
                    <l>Claudi, quid, ô Mors hîc habes?</l>
                </div2>
                <div2 id="GiEB.01.344" n="344" type="section">
                    <head>IOANNIS MORELLI.</head>
                    <l>Corpus humo, superis animam, dat nomen in aeuum</l>
                    <l>Lex pietas, virtus Roterodame tua.</l>
                </div2>
                <div2 id="GiEB.01.345" n="345" type="section">
                    <head>LATOMI.</head>
                    <l>Theutona terra suum quum miraretur Erasmum,</l>
                    <l>Hoc maius potuit, dicere, Nil genui.</l>
                    <l>Quppe Deos inter, coelo ridente, relatum</l>
                    <l>Ipse suum dixit Iuppiter esse genus.</l>
                </div2>
                <div2 id="GiEB.01.346" n="346" type="section">
                    <head>EIVSDEM.</head>
                    <l>Qui paucos habeas pares, Erasme,</l>
                    <l>Multorum inuidiam feras necesse est.</l>
                    <l>Istos quod logodaedalos ab Vrbe</l>
                    <l>Vnos prae reliquis, in immerentis</l>
                    <l>Manes sic videam styli cruentam</l>
                    <l>Stringentes aciem, perinde tanquam</l>
                    <l>Stuprasses Charitum nouem sorores.</l>
                    <l>Indignum patria eruditione, et</l>
                    <l>Asserto titulo elegantiarum.</l>
                    <l>Causam scire velim, quid vrat illos.</l>
                    <l>Et quid tantopere tumultuentur.</l>
                    <l>Sed quid dissimulo? sat aestus illam</l>
                    <pb id="s115" n="115"/>
                    <l>Prodit feruidus et malignus. ille est,</l>
                    <l>Ille inquam est Ciceronianus, ille</l>
                    <l>Vno qui Cicerone stare, recte</l>
                    <l>Latinam negat elocutionem:</l>
                    <l>Et damnat stolidi laboris omneis,</l>
                    <l>Qui super stitionem non ferenda</l>
                    <l>Vno non nisi Tullio loquuntur.</l>
                    <l>Haec illa est Helene, viri elegantes</l>
                    <l>Armis quae Latium per vniuersum</l>
                    <l>Vindicanda videtur in Batauûm:</l>
                    <l>Vmbram scilicet, atque inane nomen:</l>
                    <l>Tanquam quo genito Allemanis ora est</l>
                    <l>Vano ridicule soluta partu.</l>
                    <l>At si tam modicas ob has labruscas</l>
                    <l>Perit vinea tota, ô vrbs Quirini,</l>
                    <l>Scribemus titulo hoc tibi columnam:</l>
                    <l>Quae quondam meritos suo fouebas,</l>
                    <l>Ornabasque viros honore, laudum</l>
                    <l>Iactura es modo facta publicarum</l>
                </div2>
                <div2 id="GiEB.01.347" n="347" type="section">
                    <head>Rutilius.</head>
                    <p>RVTILIVS e Colonia oppido Vicentini agri, quum erudito diligentique eius
                        ingenio Nicolaus Ridulphus Cardinalis familiariter vteretur, ex vmbratili
                        iure consulto flamen euasit, quod nunquam in forum prodijsset. Edidit enim
                        volumen ab industria atque facundia commendatum, de his qui florente Romano
                        imperio iuris intelligentia praestiterunt: quo laborioso elegantique opere,
                        Ciceronem obiter a multa mendorum labe repurgauit. Maiora porro editurus
                        videri potuit, nisi immatura mors lucubrantem Venetijs oppressisset. Amici
                        autem poetae de eo tanquam conspicui sepulchri honore, ex humili fortuna
                        facile carituro, haec carmina decantarunt.</p>
                </div2>
                <div2 id="GiEB.01.348" n="348" type="section">
                    <head>PETRI CVRSII.</head>
                    <l>Vt mors Rutilium sensit tot reddere vitae,</l>
                    <l>Styx vale, ait, vitae iam patefacta viae est.</l>
                </div2>
                <div2 id="GiEB.01.349" n="349" type="section">
                    <head>CROTI.</head>
                    <l>Exciri vt Legum latores sensit ab Orco</l>
                    <l>Inuida Mors, fusis protulit haec lachrymis:</l>
                    <l>Quam vere eiusdem est inferre, auferreque leges,</l>
                    <l>Lege horum cum lex pene refixa mea est.</l>
                </div2>
                <div2 id="GiEB.01.350" n="350" type="section">
                    <head>IANI VITALIS.</head>
                    <l>Viuitur in chartis Rutili felicius ipsis,</l>
                    <l>Cum videant mortem marmora et aera suum:</l>
                    <l>Absumpsit priscos legum Libitina peritos,</l>
                    <l>Tu facis in scriptis viuere et esse tuis.</l>
                    <l>Quam merito illi igitur dicent, aeternior aere</l>
                    <l>Est tua, et aeternis pigina marmoribus.</l>
                </div2>
                <div2 id="GiEB.01.351" n="351" type="section">
                    <head>LATOMI.</head>
                    <l>Qui tot Rutilium vitae asseruisse videret,</l>
                    <l>Quos ante in libro cederet ipse suo:</l>
                    <l>Huic temere, Ridulphus ait patronus, honorem</l>
                    <l>Marmoris, et longos contulero titulos.</l>
                    <l>Ille quidem recte, nec nos non rectius, illa</l>
                    <l>Sarcimus gratis qui tibi carminibus.</l>
                </div2>
                <div2 id="GiEB.01.352" n="352" type="section">
                    <head>Gulielmus Budaeus.</head>
                    <p>NVLLI mortalium aetate nostra perpetuis Iucubrationibus aspirante fortuna,
                        cum Graecae tum Latinae eruditionis maiores opes contigerunt, quam Gulielmo
                        Budaeo, non Galliae modo, sed totius etiam Europae longe doctissiimo. Natus
                        Lutetiae praecellentium disciplinarum celebri domicilio, dum perennem
                        spectaret laudem, et rei familiaris fortunas hanoresque ingenio suo, et
                        sperata gloria viliores arbitraretur, sexaginta amplius aetatis annos in
                        studijs consumpsit: ita vt summae eruditionis libro de Asse, alteroque in
                        Pandectas edito, ac infinita demum lectione confectis Commentarijs, quibus
                        Graece et Latinae facultatis ornamenta comparantur, nulli communicata laude,
                        aequales omnes doctrinae auctoritate superarit. Sed qui in memoriae
                        thesauris tantas diuitias miro digestas ordine continebat, veluti occupatus
                        in apparatu, candidioris eloquentiae cultum neglexisse existimatur. Id enim
                        in toto studiorum negotio longe grauissimum, nemo nisi irrita spe senectuti
                        vnquam reseruauit. Adaugebant nominis famam in perspicuo animi sanctissimi
                        mores, quibus aliquanto vberiora rei familiaris incrementa, quam
                        pertinaci</p>
                    <pb id="s116" n="116"/>
                    <gap desc="illustration" resp="sampling"/>
                    <p>diligentia, vel honoris ambitione, educatis feliciter liberis reliquit, quum
                        rex Franciscus subita liberalitate inclytus, optimi viri otium foueret, et
                        ipse supplicibus libellis praepositus, honestissimo prouentu ditaretur. Sed
                        vir alioqui incorrupta mente compositus, Erasmianae obtrectationis spicula
                        ferre non potuit, quum facile indignabundus, bile Gallica redundaret: ille
                        autem contumaci odio incensus, tela veneno Batauo delibuta iacularetur.
                        Septuagesimum tertium agentem annum oppressit febris, longinquo et aestuoso
                        ad Armoricum Oceanum itinere concepta. Pie autem tranquilleque vita
                        excedens, condito testamento, omnes honores funeris et tumuli penitus
                        abdicauit, ita vt quum numerosa proles eum Iugeret, noctu tumularetur. Fata
                        functus est, non multo post celebres illos hospitales triumphos, quum Caesar
                        ab Hispania per mediam Galliam in Belgas profectus, gentem bello fessam,
                        festa passim hilaritate in spem pacis erexisset.</p>
                </div2>
                <div2 id="GiEB.01.353" n="353" type="section">
                    <head>IANI VITALIS.</head>
                    <l>Qui sanctum simul, et simul disertum</l>
                    <l>Exquiris sapientiae magistrum,</l>
                    <l>Vltra quid petis? hîc iacet Budaeus.</l>
                </div2>
                <div2 id="GiEB.01.354" n="354" type="section">
                    <head>SALMONII MACRINI.</head>
                    <l>Budaeus voluit media de nocte sepulchro</l>
                    <l>Inferri, et nullas prorsus adesse faces:</l>
                    <l>Non factum ratione caret, clarissima quando</l>
                    <l>Ipse sibi lampas, luxque corusca fuit.</l>
                </div2>
                <pb id="s117" n="117"/>
                <div2 id="GiEB.01.355" n="355" type="section">
                    <head>THEODORI BEZAE.</head>
                    <l>Vnus Budaeus terramque, polosque, hominesque</l>
                    <l>Deuinxit magna prouidus arte sibi:</l>
                    <l>Coelo animum, terrae corpus donauit habendum:</l>
                    <l>At cerebri nobis dona superba dedit.</l>
                    <l>Sic decessit inops, nam nil sibi reliquerat ipse,</l>
                    <l>Verum haec paupertas vnica vincit opes.</l>
                </div2>
                <div2 id="GiEB.01.356" n="356" type="section">
                    <head>EIVSDEM.</head>
                    <l>Budaeum fleuêre homines, plorauit et aer,</l>
                    <l>Budaeus gelidis est quoque fletus aquis:</l>
                    <l>Sic fleuêre homines, vt plena volumina moestis</l>
                    <l>Carminibus quiuis bibliopola terat.</l>
                    <l>Sic aer luxit, consumptis vndique nimbis,</l>
                    <l>Vt etiam quas plueret non reperiret aquas.</l>
                    <l>Flumina sic flerunt, vt qua modo nauis abibat,</l>
                    <l>Currat inoffensis sicca quadriga rotis.</l>
                    <l>Restabant coelum et tellus, communis vt omni</l>
                    <l>Quam libet immenso moeror in orbe foret:</l>
                    <l>Sed quum coelum animam Budaei, terra cadauer</l>
                    <l>Possideat, quaeso qua ratione fleant?</l>
                </div2>
                <div2 id="GiEB.01.357" n="357" type="section">
                    <head>SIMONIS VALLAMBERTI.</head>
                    <l>Extinctum luxit Budaeum moestus Apollo.</l>
                    <l>Nomen inextinctum non meruisse putes?</l>
                </div2>
                <div2 id="GiEB.01.358" n="358" type="section">
                    <head>LATOMI.</head>
                    <l>Budaus columen, decusque Graiûm:</l>
                    <l>Budaeus Latiae corona linguae:</l>
                    <l>Budaeus dubij lucerna iuris:</l>
                    <l>Budaeus pater elegantiarum,</l>
                    <l>Et fons totius eruditionis:</l>
                    <l>Budaeus patriae iubar coruscum,</l>
                    <l>Regis delicium sui, suaeque</l>
                    <l>Tempestatis honos, lepor, voluptas,</l>
                    <l>Hic terrae exuuias reliquit, orbi</l>
                    <l>Famam, astris animam. Viator ito.</l>
                </div2>
                <div2 id="GiEB.01.359" n="359" type="section">
                    <head>Hieronymus Aleander.</head>
                    <p>DETVR hoc incomparabili inusitatae memoriae felicitati, quae in Hieronymo
                        Aleandro supra cuiusque vel antiqui seculi captum admiranter excelluit, vt
                        eius ex vero depicta facies, vel in pudenda ingenij sterilitate inter
                        foecundissimas imagines conspiciatur, quando nihil eum cuncta volumina
                        cupide perlegentem, vel rerum vel verborum omnino subterfugerit, quin
                        singula memoriter, vel a multis annis longo sepulta silentio recitaret.
                        Latinae enim Graecaeque literae, quum saepe alacriter iactabundo, pro
                        vernaculis haberentur, Hebraicas admirantibus Iudaeis, et suae stirpis cum
                        facile credentibus solertissime didicit. His ingenij dotibus insignis, quum.
                        Lucretiae Parisiorum Graece docendo honorem praefecturae gymnasij concordi
                        studiosae iuuentutis acclamatione esset cosecutus, venissetque in Vrbem, Leo
                        Pontifex grauissimus ingeniorum aestimator, eum extulit, misitque legatum in
                        Germaniam, vt Lutheranae doctrinae initia disputatione tollerentur. exinde
                        Clemens Brundusinum casu potius quam animi iudicio Antistitem fecit. Paulus
                        autem verae virtutis eruditus exornator, legit in Senatum. Laetatus est ea
                        purpura per annos quinque, peruasurus haud dubie ad exactam aetatem, nisi
                        nimia tuendae valetudinis solicitudine intempestiuis medicamentis sibi
                        hercle insanus et infelix medicus viscera corrupisset. In toto autem vitae
                        cursu, extemporanea facundia delectatus, sero ingenij labem sensit, quum ad
                        meditatem scriptionem purior eloquentiae vena, vti externo et praecipiti
                        quodam luto perturbata minime proflueret, ita spe melioris styli misere
                        destitutus, quum vastum opus vasta illa memoria aduersus singulos
                        disciplinarum professores agitaret, Romae interijt fato suo vehementer
                        indignatus, quum se praereptum anno vnon ante climactericum inter anxia
                        supremaque suspiria quereretur. Tumulatus est in aede Transtyberina diuo
                        Chrysogono dedicata, ea testamenti lege, vt sepulchrum Graeco carmine a se
                        composito, quum reliquis titulis inscriberetur, quo nouas clades imminere
                        nobis ominatur in hanc sententiam:</p>
                    <l>Excessi e vitae aerumnis facilisque lubensque,</l>
                    <l>Ne peiora ipsa morte dehinc videam.</l>
                </div2>
                <div2 id="GiEB.01.360" n="360" type="section">
                    <head>IANI VITALIS.</head>
                    <l>Non tibi literuis ornare Aleandre sepulchrum</l>
                    <l>Fas erat, at vastam ponere Pyramidem:</l>
                    <l>Stesichrosque inter celebres, sanctosque Platones</l>
                    <l>Ex auro solidam stare tibi statuam:</l>
                    <l>Vidimus in te vno diuina insignia mentis,</l>
                    <l>Et plus quam humani par decus ingenij.</l>
                    <l>Nunc perijt tecum, quantum vix secula mille,</l>
                    <l>Quantum vix praestent millia mille hominum.</l>
                </div2>
                <pb id="s118" n="118"/>
                <div2 id="GiEB.01.361" n="361" type="section">
                    <head>CAELII CALCAGNINI.</head>
                    <l>Incertum est Aleander vtrum te dicere malim,</l>
                    <l>Quum Graecum atque Italum te tua lingua velit.</l>
                    <l>Septem vrbes Graecas natalem ingentis Homeri</l>
                    <l>Immensis studijs asseruisse ferunt.</l>
                    <l>De te lis maior, quum iam te vendicet omnis</l>
                    <l>Attica terra sibi, Romula terra sibi.</l>
                </div2>
                <div2 id="GiEB.01.362" n="362" type="section">
                    <head>LATOMI.</head>
                    <l>Non tibi pro tumulo hoc, quantumuis nobile, marmor</l>
                    <l>Ponimus: hoc cineres, aridaque ossa tegat:</l>
                    <l>Non longos titulos: subiectos casibus ipsos,</l>
                    <l>Et quibus erasis ipse superstes eris:</l>
                    <l>Sed totam Europam, quam docto nomine oberras,</l>
                    <l>Quaeque tuas laudes vix Aleandre capit.</l>
                </div2>
                <div2 id="GiEB.01.363" n="363" type="section">
                    <head>Lampridius.</head>
                    <p>LAMPRIDIVS Poeta Cremonensis, quum in colle Quirinali schola Graecorum
                        adolescentium instituente Lascare coalesceret, docendi munus susceptit
                        exercitatione perutili, quod argumenta proposita vtriusque linguae verbis et
                        figuris ad mutuam ingeniorum aemulationem verteren tur. Sed erepto Leone, et
                        subinde euersis optimarum literarum studijs, Patauium se contulit, vbi per
                        aliquot annos domi ex collaticia mercede delectorum iuuenum Graecas et
                        latinas literas maiore quaestu, quam gloria professus est. Nunquam enim (vti
                        erat) elato contumacique ingenio adduci potuit, vt publicum suggestum
                        conscenderet, ne cum eloquentioribus, vel minus eruditis, ambiguae
                        existimationis aleam subiret. Nouissime Federicus Gonzaga, vt filio
                        praeceptor esset, Mantuam acciuit. In eo munere, septenne discipulo, et vix
                        degustata principis liberalitate minime senex lateris dolore surreptus est.
                        Scripsit odas aemulatione Pindarica eruditas et graues, sed ob id plerisque
                        minus iucundas, quod prisci, imitationeque difficilis poetae cursum, tanquam
                        inflati et tortuosi fluminis, secutus insolentior et durior Latinis auribus
                        euaserit. Fit enim monente Flacco, vt quae optima et excellenter Graece
                        ornata intelliguntur, vel paribus numeris tractata ad genium Latinae
                        suauitatis minime respondeant.</p>
                </div2>
                <div2 id="GiEB.01.364" n="364" type="section">
                    <head>MYRTEI.</head>
                    <l>Ergo ego nobilium ô genitrix atque hospita vatum</l>
                    <l>Mantua, quod nimium vicina Cremona Maroni</l>
                    <l>Obfuerit, solus poenas abs te ipse reposcor?</l>
                    <l>Ille soli tantum damnum tulit: as ego de te,</l>
                    <l>Mantua, deque tuo meritus bene principe, cara</l>
                    <l>Pro patria et vitam, et cineres tibi reddere cogor.</l>
                    <p>Aspasiae amicae sepulcro inscriptum in templo sancti Andreae.</p>
                    <l>Lampridium carum Musis hîc Mantua seruat.</l>
                </div2>
                <div2 id="GiEB.01.365" n="365" type="section">
                    <head>MARCI ANTONII FLAMINII.</head>
                    <l>Perdideras Varium, nostro sed tempore laudes</l>
                    <l>Lampridius renouat docta Cremona tuas.</l>
                    <l>Ille Sophocleo cantabat digna cothurno,</l>
                    <l>Iste canit lyricos Pindarico ore modos.</l>
                </div2>
                <div2 id="GiEB.01.366" n="366" type="section">
                    <head>LATOMI.</head>
                    <l>Mantua vicinae prope liuida honore Cremonae</l>
                    <l>Vt quae Lampridio vate superba foret:</l>
                    <l>Ad se pellectum, et properata in Fata vocatum,</l>
                    <l>Hac visa est querulum voce leuare virum:</l>
                    <l>Munus erat nostrum simileis genuisse Maroni:</l>
                    <l>Nasci hîc debueras, siue Poeta mori.</l>
                </div2>
                <div2 id="GiEB.01.367" n="367" type="section">
                    <head>Gaspar Contarenus Cardinalis.</head>
                    <p>GASPAR Contarenus patritij ordinis Venetus, ab insigni memoria illustrique
                        doctrina, et corporis ac ingenij castitate mirabilis, ad Rempubl. ita
                        accessit, vt grauitate iudicij consummatae prudentiae Senatoribus
                        aequaretur: atque inde maturata maximarum legationum munera capesseret, non
                        aetatis quidem, sed vna virtutis praerogatiua commendatus. Iuuenis enim
                        tanquam perfectus Peripateticus Aristotelem a calumnia defenderat, quanquam
                        modestiae causa suppresso nomine, aduersus Pomponatium praeceptorem,</p>
                    <pb id="s119" n="119 "/>
                    <gap desc="illustration" resp="sampling"/>
                    <p>quum ille, si non insano, impio tamen conatu animas nostras interire cum
                        corpore, ex Aristotelis sententia persuadere libro edito contendisset.
                        Appulit exinde ingenium ad sacras literas adeo diligenter, vt ad normam
                        Christianae disciplinae librum, de optimi Antistitis officio publicaret. In
                        ipso autem ciuilium honorum cursu, honestum decorumque sibi et patriae, de
                        Republica Venetorum volumen edidit, vt institutae leges ex antiquo more
                        ciuitatis in mandandis honoribus ad memoriam posteritati traderentur.
                        Nouissime Paulus pontifex augusta illa generosi iudicij maturitate facile
                        superiores principes antecedens, nihil tale expectantem in senatum legit,
                        purpuraque ornatum in Germaniam legatum misit, vt quorundam animi concepta
                        Lutheri sententia salubri adducto dogmare sanarentur. Sed post eam rem casso
                        labore semper actitatam, quum in vrbem redijsset, Legatus Bononiae creatus
                        est, in eoque munere, paucos post menses, nondum sexagenarius, rapida febre
                        interijt. Sepulchrum eius lateritij operis, in aede diui Proculi ad laeuam,
                        cum hoc carmine conspicitur.</p>
                </div2>
                <div2 id="GiEB.01.368" n="368" type="section">
                    <head>MARCI ANTONII FLAMINII.</head>
                    <l>Contarene tuo docuisti Magne libello,</l>
                    <l>Extinctis animas viuere corporibus:</l>
                    <l>Ergo iure tui viuunt monimenta libelli,</l>
                    <l>Et viuent seclis innumerabilibus.</l>
                </div2>
                <div2 id="GiEB.01.369" n="369" type="section">
                    <head>EIVSDEM.</head>
                    <l>Descripsit ille maximus quondam Plato</l>
                    <l>Longis suorum ambagibus voluminum,</l>
                    <pb id="s120" n="120"/>
                    <l>Quis ciuitatis optimus foret status:</l>
                    <l>Sed hunc ab ipsa seculorum origine</l>
                    <l>Nec vlla vidit, nec videbit ciuitas.</l>
                    <l>At Contarenus optimam Rempublicam</l>
                    <l>Parui libelli disputationibus</l>
                    <l>Illam probauit esse, quam millesima</l>
                    <l>Iam cernit aestas Hadriatico in mari</l>
                    <l>Florere pace, literis, pecunia.</l>
                </div2>
                <div2 id="GiEB.01.370" n="370" type="section">
                    <head>IANI VITALIS.</head>
                    <l>Contarene tibi pietas dum ida parentat,</l>
                    <l>Et queritur longo amissum Respublica luctu,</l>
                    <l>Ite, ait, illustres animae vitalia secla</l>
                    <l>Heroum, et vestro athletae exornatae sepulchrum</l>
                    <l>Floribus: hîc veris docuit rationibus esse</l>
                    <l>Immortalem animam summa de mente creatam.</l>
                </div2>
                <div2 id="GiEB.01.371" n="371" type="section">
                    <head>LATOMI.</head>
                    <l>Lectus es in Venetum, Romanum deinde Senatum,</l>
                    <l>Firmior ingenio qui stat vterque tuo.</l>
                    <l>At nunc coelesti fulges trabeatus in ostro,</l>
                    <l>Sceptra magistratus aethereique geris.</l>
                    <l>Nam cur non capias defensi praemia coeli,</l>
                    <l>Quum non ingratos senseris hîc homines?</l>
                </div2>
                <div2 id="GiEB.01.372" n="372" type="section">
                    <head>Henricus Cornelius Agrippa.</head>
                    <gap desc="illustration" resp="sampling"/>
                    <pb id="s121" n="121"/>
                    <p>QVIS in Henrici Cornelij Agrippae sedato vultu portentosum ingenium latuisse
                        crediderit? Hic enim immenso captu, vastaque memoria, scientiarum artimuque
                        omnium rationes, arcanaque intima et summos apices complexus disciplinas
                        conuellit, religiones in dubium reuocat, studiorumque omnium labores festiua
                        declamatione derider: eoque vehementius atque validius, quod tantae
                        nouitatis argumenta sacrarum literarum auctoritate confirmentur, quasi
                        feliciore opere illudentis ingenij tantas opes ostentare nequiuerit, nisi
                        vir educatus in literis, et a Caesare eruditionis ergo equestris ordinis
                        dignitate honestatus, importunos arietes inanis eloquentiae aeternis
                        optimarum literarum arcibus admouisset. Sed adhuc cum plausu a multis
                        exceptum volumen de vanitate scientiarum, alium addidit librum de Occulta
                        philosophia, curiosis admodum pestilentem, quod opus ex censura Christiana,
                        edicto vetitum apud vnos impios reperitur. Sed in vtroque serio, pariter et
                        ioco grauior atque lepidior, ac ideo forsitan aeternus appareret, nisi
                        puriorem eloquentiam non secus ac reliquas facultates infelici vel inepto
                        iudicio contempsisset. Excessit e vita nondum senex apud Lugdunum ignobili
                        et renebroso in diuersorio, multis eum tanquam Necromantiae suspicione
                        infamem excrantibus, quod Cacodaemonem nigri canis specie circum duceret,
                        ita vt quum propinqua morte ad poenitentiam vrgeretur, cani collare loreum
                        magicis per clauorum emblemata inscriptum notis exoluerit, in haec suprema
                        verba irate prorumpens, Abi perdita bestia, quae me totum perdidisti: nec
                        vsquam familiaris ille canis, ac assiduus itinerum omnium comes, et tum
                        morientis domini desertor, postea conspectus est, quum praecipiti fugae
                        saltu in Ararim se immersisse, nec enatasse, ab his quid id vidisse
                        asserebant, existimetur.</p>
                </div2>
                <div2 id="GiEB.01.373" n="373" type="section">
                    <head>IOANNIS BAPTISTAE POSSEVINI.</head>
                    <l>Viens quem cernis, ne te fortasse moretur</l>
                    <l>Os placidum, Stygij rex fuit iste lacus.</l>
                    <l>Quare etiam custodem habuit dum viueret Orci,</l>
                    <l>Cui nunc in tenebris praeda daret comitem.</l>
                    <l>Ast hic si ingenium moderari, scisset, ad auras</l>
                    <l>Tantum isset, quantum Tartara nigra subit.</l>
                </div2>
                <div2 id="GiEB.01.374" n="374" type="section">
                    <head>LATOMI.</head>
                    <l>Hunc tumulum haud Charites seruant, sed Erynnies atrae:</l>
                    <l>Non Musae, at sparsis anguibus Eumenides.</l>
                    <l>Colligit Alecto cineres, miscetque aconito,</l>
                    <l>Grataque dat Stygio liba voranda cani.</l>
                    <l>Qui quod erat viuum comitatus, atrociter Orci</l>
                    <l>Nunc quoque per cunctas raptat agitque vias:</l>
                    <l>Insultatque adeo, et Furias quia nouerat omneis,</l>
                    <l>Salutat, iniungit nomine quamque suo.</l>
                    <l>O miseras arteis, quae sola ea commoda praestant,</l>
                    <l>Accedat Stygias notus vt hospes aquas.</l>
                </div2>
                <div2 id="GiEB.01.375" n="375" type="section">
                    <head>Baptista Pius.</head>
                    <p>NON erit vllo seculo, agrestibus praesertim grammaticis ingratum Pij nomen,
                        vrbanis autem et elegantibus viris nunquam iniucundum. robusto enim ingenio,
                        tenacique memoria praeualidus, doctissimi famam meruit, quum obscuros
                        authores interpretandos suscepisset, inepta quidem Beroaldi praeceptoris
                        aemulatione, cuius in Asinum Apuleij commentationes exierant. in ijs fuêre
                        Fulgentius, Sidonius, et e poetis Plautus, Lucretius, et Valerius Flaccus.
                        Exoleta enim rancidae vetustatis vocabula delectu insano sectabatur,
                        admirnate quidem discipulorum inscia turba, quum plane a non insulsissimis
                        rideretur. Siquidem eius sermo stylusque, Oscorum et Aborigenum linguam
                        pingui atque aspera nouitate referebant, quam nonnulli lasciue ludentes
                        discere percuperent, nisi contagiosi vitij periculo terrerentur. factum
                        autem breui est, vt ea obsoletae et ridendae passim elocutionis verba,
                        tanquam portenta in scena transierint, confecta scilicet a lepidis ingenijs
                        mirabili fabula: haec enim impressa extat, qua suo habitu suoque idiomate
                        blaterantis Pij persona inducitur, ab obiurgante reprehendenteque Prisciano
                        meritas flagello plagas, puerorum male discentium more, clunibus nudatis
                        excipiens. Tum enim Phoedrus ad antiquae pronunciationis decus Romanam
                        iuuentutem glorioso studio reuocabat, <pb id="s122" n="122"/> quum rudis
                        Capitolinis stupendo apparatu, miraque felicitate Plauti Penulum per
                        ingenuos nobilesque comoedos repraesentatis florentis quondam Vrbis fortuna
                        edidisset, id expetente Leone, quod tum frater Iulianus a populo Romano
                        ciuitate donaretur. Caeterum Pius quadrato ingenio eos nasutorum rumores
                        contempsit, sua conscientia profecto felix, quod neminem se videre diceret,
                        eruditi nomine dignum, qui de vi et tota facultate vel abstrusae lectionis
                        interrogatus, praeclare et constanter prolato praesentis doctrinae thesauro
                        minime responderet. Id enim ipse vegete rerum omnium, et in sene quidem
                        admirabili recordatione, tam probe quam superbe praestare erat solitus. Sed
                        vel sero ita explosi styli vitium agnouit, vt se totum ad Ciceronem
                        reciperet, et multa in eo elucidando commentaretur. Eum postremo quum
                        Bononiae, Mediolani, et Lucae per quinquaginta annos docuisset, Paulus
                        pontifex tanquam veterem suum familiarem in Vrbem acciuit: publicoque in
                        munere defunctus est octogenarius summa temperaturae firmitate aduersus
                        morbos inuitus. Contigit ei subitae ac inexpectatae mortis leuissimum genus,
                        quo diuinus Plato felix fuisse iudicatur: pransus enim hilariter, et remota
                        mensae mappa subinde lectitans Galeni librum, in quo de signis propinquae
                        mortis agitur, deprehendit fatales in vnguibus maculas, et dixit: Ergo saeua
                        Parca instans, vitae meae filum commordet: nec multo post nullo acri,
                        clementis vtique mortis, impetu concussus, in complexu Probi Priuernatis
                        poetae leniter expirauit. Tumulatus est in templo diui Eustachij, his
                        carminibus honestratus.</p>
                </div2>
                <div2 id="GiEB.01.376" n="376" type="section">
                    <head>LEONARDI MARSI.</head>
                    <l>Ingenio tentasse Pius sese omnia cernens,</l>
                    <l>Nunc repeto, dixit, Sidera: Terra vale.</l>
                </div2>
                <div2 id="GiEB.01.377" n="377" type="section">
                    <head>ANTONII VACCAE.</head>
                    <l>Felsina quem genuit, studiis consumptus et annis</l>
                    <l>Ille poeta Pius bibliotheca loquens,</l>
                    <l>Hic situs est, qui cum priscae omnis gratia linguae,</l>
                    <l>Et Plauti veteres interiêre sales.</l>
                </div2>
                <div2 id="GiEB.01.378" n="378" type="section">
                    <head>LATOMI.</head>
                    <l>Qui nunc verborum botulos, et rancida ferta</l>
                    <l>Mensae infers, structor non adeo bonus es.</l>
                    <l>Ignorasse tui seculi Baptista palatum</l>
                    <l>Argueris, doctae lautitiasque gulae.</l>
                    <l>Qui velit has Oscas tecum deglutiat escast</l>
                    <l>Dulcibus assuetos mellea liba iuuant.</l>
                </div2>
                <div2 id="GiEB.01.379" n="379" type="section">
                    <head>Franciscus Arsillus.</head>
                    <p>FRANCISCVS Arsillus e Senogallia per triginta annos alternante ingenij
                        libidine, Aesculapio filio patrique Apollini sacra fecit, quum medicinam vti
                        popularis et pedestris ordinis medicus, ad alimenta vitae passim exerceret,
                        et quotidiana fere carminum foetura laetaretur. Natura enim frugi, et aureae
                        libertatis custos, Vaticanam aulam, et Potentium limina, contumaci quadam
                        superbia deuitabat. Scripsit apposito carmine ad praescriptum, Proloquia
                        Hippocratis, et lepidum libellum de Poetis vrbanis, mihi tanquam veteri
                        sodali dedicatum, quum Leone ingenijs liberaliter arridente, multi vndique
                        poetae illustres, nequaquam ad inanes spes in Vrbem confluxissent, et
                        pulcherrimo quodam certamine a singulis in vna tantum statuae materia
                        scriberetur, qua carminum farragine Coritius homo Treuir, humani iuris
                        libellis praepositus, vti perhumanus poetarum hospes, ac admirator
                        inclaruit, ea scilicet statua insigni marmorea, Aureliano in templo
                        dedicata, inuitatisque vatibus, vt tria numina Christi Dei, et Matris, ac
                        Auiae vno in signo celebrarent. Sed Arsillus qui sese artis praesidio
                        aduersus morborum contumeliam praemuniens vitam satis extenderat, intercute
                        morbo oppressus, septuagesimum aetatis annum superare non potuit.</p>
                </div2>
                <div2 id="GiEB.01.380" n="380" type="section">
                    <head>IANI VITALIS.</head>
                    <l>Carminibus nostros celebrasti Arsille poetas,</l>
                    <l>Qualia dictarunt Phoebus et Aonides:</l>
                    <l>Nos memores grati officij tibi certa dicamus:</l>
                    <l>Myrtea Pyrmillae munera grata tuae:</l>
                    <l>Optamusque tibi sedes, vbi sancta piorum</l>
                    <l>Elisios inter dicitur esse cohors.</l>
                </div2>
                <pb id="s123" n="123"/>
                <div2 id="GiEB.01.381" n="381" type="section">
                    <head>HONORATI FASITELII.</head>
                    <l>Ergo videmus lumine hoc spirabili</l>
                    <l>Cassum iacere te quoque,</l>
                    <l>Vt plebe quiuis vnus e vili iacet,</l>
                    <l>Arsille, magno Apollini,</l>
                    <l>Nouemque Musis care, siue poculis</l>
                    <l>Praesentibus morbi graues</l>
                    <l>Essent leuandi, siue dulci carmine</l>
                    <l>Dicenda mater aurea.</l>
                    <l>Cupidinum, lususque furtorum leues.</l>
                    <l>O vota nostra inania:</l>
                    <l>Quid dura Fati non potest necessitas?</l>
                    <l>I, da lyram mihi puer,</l>
                    <l>Manuque funde proniore Coecubum:</l>
                    <l>Nunc sunt Lyaei munera,</l>
                    <l>Nunc plectra cordi, nunc iuuat lectissimo</l>
                    <l>Cinxisse flore tempora:</l>
                    <l>Sicci tenebris obsiti tristi in Styge</l>
                    <l>Fortasse cras silebimus.</l>
                </div2>
                <div2 id="GiEB.01.382" n="382" type="section">
                    <head>LATOMI.</head>
                    <l>Siccine plebeios inter Francisce iacebis,</l>
                    <l>Tanquom haud sis alio dignior vmbra loco?</l>
                    <l>Immo iaces alio nec enim pateretur Apollo,</l>
                    <l>Cuius te viuum constat obisse vicem.</l>
                    <l>Vnde vel Alcinoi te cultos credimus hortos</l>
                    <l>Incolere, Hesperidum flauicommue nemus.</l>
                    <l>Vel certe Aonio memoras in vertice fastum,</l>
                    <l>Nunc etiam Dominae, nequitiasque tuae.</l>
                    <l>Quae quia delectat gracileis audire Camoenas.</l>
                    <l>Te socium Ascraei constituere chori.</l>
                </div2>
                <div2 id="GiEB.01.383" n="383" type="section">
                    <head>Marius Molsa.</head>
                    <gap desc="illustration" resp="sampling"/>
                    <pb id="s124" n="124"/>
                    <p>MARIVS Molsa Mutinensis, eximium atque habile ad poeticam ingenium a natura
                        consecutus, Latinis Elegis, et Etruscis rhythmis pari gratia lundendo Musas
                        exercuit: tanta quidem omnium commendatione, ut per triginta annos, qui
                        Romae Mecoenatis nomen tulêre, insigni liberalitate, studioque adiutum
                        adipiscendis honoribus efferre contenderint: praegrauante semper eius Genio,
                        quum rediuiuis toties amoribus occupatus, par ingenio studium subtraheret,
                        neque habitu, vel incessu vlloue nobili commertio carminum famam tueretur:
                        foede prodigus, honestique nescius pudoris, neglectum rerum omnium ad
                        innoxiae libertatis nomen reuocabat vsqueadeo supine, vt summae laudis, et
                        clarioris Fortunae certissimam spem facile corruperit. His moribus, quum
                        Venerem, quam Mineruam impensius coleret, ab illa meritum pudendo contactu
                        miserabilis morbi, quo periret venenum hausit. Ab hac vero sempiternam
                        ingenij laudem retulit, non a iucundo tantum carimine, quo lasciuisse
                        videtur, sed pedestri etiam, grauique facundia, qua Laurentium Medicem,
                        nefaria libidine antiquis statuis noctu illustria capita detrahentem, apud
                        Romanos ab ea iniuria dolore percitos accusauit. Ea enim perscripta
                        oratione, Laurentium vsqueadeo pudore, et metu perennis probri consternatum
                        ferunt, vt atroci animo, quo inustam ignominiae notam nouitate facinoris
                        obscuraret, interficiendi Principis, amicique singularis immane consilium
                        susceperit: scilicet vt dijs inuitis patriae libertas pararetur, vel si
                        cuncta humanae et fraternae simul amicitiae, hospitalisque cubiculi
                        sanctissima iura tollerentur, nec Regum omnium salutis interesset, quum eo
                        vno exemplo, omnis vel in arcano vitae securitas expiarit, dum ille alte
                        stertenti, tanquam Tyranno parum nobili, si non scelesta manu, vitam
                        criperet.</p>
                </div2>
                <div2 id="GiEB.01.384" n="384" type="section">
                    <head>TRYPHONIS.</head>
                    <l>Qui lepido veteres aequauuit carmine Molsa,</l>
                    <l>Hîc iacet, aetatis maximus huius honos.</l>
                </div2>
                <div2 id="GiEB.01.385" n="385" type="section">
                    <head>FRANCHINI COSSENTINI.</head>
                    <l>Molsa isaces, tua fama viget, tua scripta leguntur,</l>
                    <l>Felix qui potuit viuere post obitum.</l>
                </div2>
                <div2 id="GiEB.01.386" n="386" type="section">
                    <head>MARCI ANTONII FLAMINII.</head>
                    <l>Postera dum numeros dulces mirabitur aetas,</l>
                    <l>Siue Tibulle tuos, siue Petrarca tuos.</l>
                    <l>Tu quoque Molsapari semper celebrabere fama,</l>
                    <l>Vel potius titulo duplice maior eris:</l>
                    <l>Quicquid enim laudis inclyta Musa duob.</l>
                    <l>Vatibus, hoc vni donat habere tibi.</l>
                </div2>
                <div2 id="GiEB.01.387" n="387" type="section">
                    <head>LATOMI.</head>
                    <l>Molsa tuos quicunque legit cordatior igneis,</l>
                    <l>Nec locuples, inquit, nec probus iste fuit.</l>
                </div2>
                <div2 id="GiEB.01.388" n="388" type="section">
                    <head>Albertus Pighius.</head>
                    <p>MAGNA hercle naturae illudentis inuerecundia excellentem doctrinam cum
                        illustri eloquentia coniunctam, si Christiani scriptoris decus spectetur,
                        multa infaceri oris truculentia opertam, in Alberto Pighio conspeximus. Is
                        Campo Batauorum vico editus, secutusque Adriani pontificis Fortunam, quae ex
                        disciplinis peregre didicerat, Latini sermonis elegantia feliciter
                        exornauit: ita vt subtilissimarum scientiarum placita, et si quid durum,
                        atque difficile ex sacris literis nouitate rerum ac nominum scribentibus
                        offertur, prudenter ac molliter explicaret. Sed in disserendo vultus
                        Scythico more contusus et enormis, et aspero gutture vox educta, et grauiter
                        resonantis nasi tumultus, totam fere sapientiae gloriam deformabant.
                        Admirabili quoque cum ingenij, tum manuum argutia excelluit, vt pote qui
                        aerea instrumenta deprehendendis siderum cursibus, exactissime fabricaret.
                        Verum in libro de Hierarchia quo veluti acutissimo gladio Lutheri causam
                        iugulauit, fere nemini concessam pietatis et doctrinae laudem adeptus est.
                        Quum id volumen commentaretur, vt direptam ab impiis sacrosanctae potestatis
                        haereditatem Romano pontifici assereret, eum e summo vitae periculo
                        certissimum Dei maximi numen eripuit. Bononiae enim in celeberrima pompa,
                        quum transeunte coronato Caesare Carolo Quinto, pars lignei pontis iuxta
                        Caesarem turbae pondere corruisset, Albertus tignorum, <pb id="s125" n="125"
                        /> atque hominum ruina ita oppressus est, vt probitatis, ac instituti operis
                        merito seruaretur. Objit nondum senex in patrio solo, sacer dotijs a
                        Clemente, et Paulo liberaliter honestatus.</p>
                </div2>
                <div2 id="GiEB.01.389" n="389" type="section">
                    <head>MYRTEI.</head>
                    <l>Qui extrema Batauûm profectus ora</l>
                    <l>Non bello ore, animo sed omniumque</l>
                    <l>Praeclarus studio scientiarum</l>
                    <l>Pro Republica, et optima Quiritum</l>
                    <l>Sede, acer stetit hostis in Lutherum,</l>
                    <l>Albertus iacet hîc. Sacrum sepulchro</l>
                    <l>Da thus maxime Pontifex et vundam.</l>
                </div2>
                <div2 id="GiEB.01.390" n="390" type="section">
                    <head>LATOMI.</head>
                    <l>Ne turba tumulum, Viator istum:</l>
                    <l>Sed asta reuerenter, et saluta</l>
                    <l>Sacratum cinerem viri sacrati.</l>
                    <l>Ille est Pighius hoc loco sepultus.</l>
                    <l>Aureis qui Batauas ita expoliuit,</l>
                    <l>Vt dicas sapere Atticos lepôres.</l>
                    <l>Quare tam bene dormiat, precare,</l>
                    <l>Quam docte nitideque, et eleganter</l>
                    <l>Defendit Latiae decus tiarae,</l>
                    <l>Et morem statuit pium sacrorum:</l>
                    <l>Vtro vt nomine debeant Latini</l>
                    <l>Plus illi addubitent: vtroque certe</l>
                    <l>Ingens promeritum viri fatentur.</l>
                </div2>
                <div2 id="GiEB.01.391" n="391" type="section">
                    <head>Benedictus Iouius Nouocom.</head>
                    <gap desc="illustration" resp="sampling"/>
                    <pb id="s126" n="126"/>
                    <p>QVO iusto nomine te appellem, Benedicte Ioui? qua satis digna cum laude te
                        prosequar vix scio: amore siquidem naturaque germanus frater, summo
                        charitatis officio pater optimus, moderatus educator, et diligens in literis
                        magister extitisti, vt erga me orbatum patre, nec adhuc pubescentem, omne
                        munus perfectae virtutis adimpleres. Sed haec alij fratribus fortasse
                        plenius praestiterunt: tu certe quod ad spem immortalitatis pertinet, quum
                        patriam historiam atque item res gestas et mores Heluetiorum elegan ter
                        perscriberes, ingenium meum, veri gloriosique itineris monstrator,
                        aemulatione domestica succendisti. Scilicet vt nostrorum temporum historiam,
                        cogniti orbis res gestas complectentem, exordiri atque perficere posse, te
                        demum admirante, feliciter auderemus. Verum haec vna erit tua peculiaris
                        Christianae modestiae laus, quod frugi contentus vita, ex nobili coniugio
                        Iouiam familiam vetustate quam fortunis clariorem, praeclara sobole
                        amplificasti. Supra id etiam felix, quod ambitiose patria nunquam pedem
                        extuleris, nisi vt Mediolani Demetrium Graece profitentem pronunciationis
                        causa audires, qui iam lin guam nullo praeeunte magistro didiceras. Indeque
                        perpetua vitae innocentia ac animi tranquillitate aequatus summis
                        Philosophis, ad tertium et septuagesimum aetatis annum perueneris, nihil
                        morbis corpore affecto, vegetaque semper illa incredibili rerum et nominum
                        memoria, et integro intentoque ardentis ingenij vigore, quo dudum centum
                        Epistolas grauissimae eruditionis posteris dedicasti. Sed haec et Graecae
                        traductionis non ignobilia opera, cum lepidis poematibus, eruditorum
                        liberorum diligentia publicabit. Ego vero te, quanquam ex merita pietate
                        haud dubie coelesti felicitate beatum, frustra singulis horis cum fletu
                        requiram, et eo quidem grauius atque molestius, quo instantis senectutis
                        sperata solatia Fato tuo mihi erepta satis dolere non possim, nisi tibi
                        malorum finem, et perennis boni vel sero paratam possessionem, impie aut
                        imprudenter inuideam. Elatus est nobilium iuuenum humeris, tumulatusque in
                        templo maximo, qui honos nemini adhuc, nisi sacrato viro, Comi contigit.</p>
                </div2>
                <div2 id="GiEB.01.392" n="392" type="section">
                    <head>IOANNIS BAPTISTAE POSSEVINI.</head>
                    <l>Claudere Musaeum iam Paulus coeperat, atque</l>
                    <l>Extremam chartis imposuisse manum,</l>
                    <l>Quum subito exclamat Benedictus muneris huius</l>
                    <l>Sccine me expertem frater abire sinis?</l>
                    <l>Non datur hoc, Iouius, viuenti, dixit, at ille</l>
                    <l>Perpetuum sperans viuere, laetus obit.</l>
                </div2>
                <div2 id="GiEB.01.393" n="393" type="section">
                    <head>ANTONII SERONIS.</head>
                    <l>Quod sis vltima pars Ioui libelli,</l>
                    <l>Id fratris pietate, et arte factum est,</l>
                    <l>Ne vel carior aptiorue imago</l>
                    <l>Olim quam tua iactet vlla sese</l>
                    <l>Signasse hunc lepidissimum libellum.</l>
                </div2>
                <div2 id="GiEB.01.394" n="394" type="section">
                    <head>LATOMI.</head>
                    <l>Quum tibi deferret fratris sententia primum,</l>
                    <l>Aetatis medium posceret ordo locum:</l>
                    <l>Maluit extremum Phoebus consultus haberes:</l>
                    <l>Nec tibi non certa lege supremus erit,</l>
                    <l>Dixit honoratum quod frater ductitat agmen,</l>
                    <l>Claudere quis melius debuit, aut potuit?</l>
                    <p>DESIDERANTVR autem a nobis multorum imagines, qui praeclara, quum iampridem
                        obierint, scriptorum testificatione, ingeniorum suorum effigies famae
                        consecrarunt. Frustra enim eas, vel diligentissima vestigatione
                        perquisiuimus: sic tamen vt minime desperemus viros elegantes huic honesto
                        voto humaniter suffragaturos. Alij enim aut statuas, aut picturas publicis
                        aut priuatis in locis ostendent, aut turpiter apud propinquos neglectas, aut
                        occultatas indicabunt. Quid enim in toto nobilis officij genere honestius
                        esse poterit, quam in Musaeum, quo publicus virtutis honos ad exemplum et
                        voluptatem continetur, exoptatas imagines liberali pietate contulisse?</p>
                </div2>
                <pb id="s127" n="127"/>
                <div2 id="GiEB.01.395" n="395" type="section">
                    <head>Maphei Vegij Laudensis.</head>
                    <p>QVI Heroico spiritu Maronem feliciter aemulatus, quum Aeneidem addito libro
                        suppleuisset, omnes fere a mille annis illustres poetas, nec excepto quidem
                        Petrarcha laureato, praeclara cum laude superauit. Sed grauioris quoque
                        doctrinae, et summae prudentiae opinione, Martini pontificis amicitiam
                        consecutus, in conferendis sacerdotijs supplicum libellorum officio
                        praefuit: ita, vt mox Eugenio, et Nicolao carissimus fuerit. Extat et eius
                        iucundus nobilisque Dialagus de Praestantia disceptantium, Terrae, Solis et
                        Auri: et ne quid ad cumulatam eruditionem vero Christiano deesset, quaedam
                        etiam in sacris literis syncerae interpretationis glossemata reliquit,
                        aureumque praesertim libellum de rebus antiquis memorabilibus Basilicae
                        sancti Petri, in quo do naria, sepulchraque pontificum referuntur.</p>
                </div2>
                <div2 id="GiEB.01.396" n="396" type="section">
                    <head>IACOBI GVIDII.</head>
                    <l>Felix, dum studet addito libello</l>
                    <l>Aeneam Vegius referre ad astra,</l>
                    <l>Illustres alios it ante vates</l>
                    <l>Asserta sibi gloria Maronis.</l>
                </div2>
                <div2 id="GiEB.01.397" n="397" type="section">
                    <head>LATOMI.</head>
                    <l>Quam laudem Vegius petebat, aufert.</l>
                    <l>Vt summo similis foret Maroni.</l>
                    <l>Tabellae Veneris manum supremam</l>
                    <l>Tanto haud indecorem ferens Apelli.</l>
                </div2>
                <div2 id="GiEB.01.398" n="398" type="section">
                    <head>Ioannis Tortelij.</head>
                    <p>QVI Aretij natus ingenium omnibus fere disciplinis excultum Romam attulit,
                        meruitque inde, vt ab optimo pontifice Nicolao intra cubiculum curarum, et
                        consiliorum particeps, et sacrorum studiorum adminiculator ascisceretur.
                        Suauitate enim sermonis, hilarique modestia aequales antecessit, inter quos
                        pudenda simultas insanis altercationibus excitata, omnem literatae
                        dignitatis existimationem foedissime conuellebat. Sed Torteiius exacti
                        grammatici laude contentus fuit, edito nobili aeternoque volumine de
                        Potestate literarum, quo maximum renascenti eloquentiae lumen adfulsisse
                        videmus. Diui quoque Athanasij vitam Eugenio expetenti Latinam fecit. Sed
                        quid maius Tortelio in toto genere laudem tribui non inepte potest, quando
                        eum Valle disertissimus omnium grammaticus, tanquam summum censorem sibi
                        delegerit?</p>
                </div2>
                <div2 id="GiEB.01.399" n="399" type="section">
                    <head>LATOMI.</head>
                    <l>Nomen grammatici petens, tuorum</l>
                    <l>Votorum poteras tulisse summam</l>
                    <l>Videri: nisi pleniore Valle</l>
                    <l> (Certe candibus, et benignus in te)</l>
                    <l>Integrae titulo eruditionis</l>
                    <l>Ornatum voluisset: experire</l>
                    <l>Dum te iudice se obtulit paratum</l>
                    <l>De facto vitio Latinitati:</l>
                    <l>Vnus quo reliquos agebat omneis,</l>
                    <l>Cui te prae omnibus eximebat vnum</l>
                </div2>
                <div2 id="GiEB.01.400" n="400" type="section">
                    <head>Bartholomaei Facij.</head>
                    <p>HVNC Spedia intimum Lunensi in portu Linguriae oppidum protulit, vtriusque
                        linguae peritia insignem, sed certe clariorem, si Genuensium vicotrias de
                        Veneto hoste naualibus praelijs partas, incorrupto iudicio perscripsisset:
                        nam Valla, quanquam suspectus hostis, et irrisor, nihil eum aequa prudentia,
                        nihil ex lege conscribendae historiae, dum illa conderet, perpendisse
                        testatur. Sed Alsonsus rex verae gloriae cupidus, eum ideo liberali
                        stipendio conduxerat, vt res suae bello gestae, quae erant absoluto
                        scriptore dignissimae, <pb id="s128" n="128"/> posterorum memoriae
                        mandarentur. Eo nomine quanquam in diuersa materia Vallae aemulus factus,
                        obtrectatione laudis peracrem virum ita pupugit, vt talionis immortali
                        vulnere facile suscepto clarior euaserit: alioqui secundam famam meritus,
                        quum Arrianum de rebus Alexandro magno gestis, e Graeco Latine loquentem
                        edidisset. Subsecutus est propere hostem Vallam pari, ac importuna Fatorum
                        iniuria elegantioribus studijs ereptum, ita vt non infacete hoc carmen
                        epitaphio subscribendum ederetur:</p>
                    <l>Ne vel in Elysijs sine vindice Valla susurret,</l>
                    <l>Facius haud multos post obit ipse dies.</l>
                </div2>
                <div2 id="GiEB.01.401" n="401" type="section">
                    <head>LATOMI.</head>
                    <l>Qui Vallam nequijt viuum superare, petendum</l>
                    <l>Duxit ad infernas isset vt vmbra domos.</l>
                    <l>Copiolas nostras ait, vt qui laeserit omneis,</l>
                    <l>Coniungam doctis manibus, et moritur.</l>
                </div2>
                <div2 id="GiEB.01.402" n="402" type="section">
                    <head>Guarini Veronensis.</head>
                    <p>AB hoc insigni viro, Graecae, Latinaeque literae obscuris illis temporis,
                        antiqui seculi norma, quadrataeque structurae ordinem, et diu quaesitum
                        decus receperunt. Huius quoque immortali beneficio, Strabonem ferme totum
                        legimus, atque item aliquot Plutarchi Vitas in Latinum accurate conuersas.
                        Haec parta laus manauit ad filium qui tali haereditate peculiariter
                        honestatus, aemulatione patris, quum ijsdem studijs operam dedisset, rem
                        vtique et familiae et nominis dignitatem diligenter adauxit.</p>
                </div2>
                <div2 id="GiEB.01.403" n="403" type="section">
                    <head>VESPASIANI STROZZAE.</head>
                    <l>Hunc tibi consensu tumulum Ferraria magno</l>
                    <l>Pro meritis posuit clare Guarine tuis.</l>
                    <l>Tu pater eloquij, geminae tu gloria linguae,</l>
                    <l>Praecipuus iuuenum moderator eras.</l>
                    <l>Te duce nostra vigens studijs florentibus aetas,</l>
                    <l>Pierio priscis certat honore viris.</l>
                    <l>Nec Verona minus tali se iactat alumno,</l>
                    <l>Quam celebres veteri nomine tollit auos.</l>
                    <l>Primus et extremus te nouerat orbis, et vltra</l>
                    <l>Humanum virtus se tulit ista gradum.</l>
                    <l>At nos hîc senio resolutos condimus artus,</l>
                    <l>Candida sidereas incolit vmbra domos.</l>
                </div2>
                <div2 id="GiEB.01.404" n="404" type="section">
                    <head>EIVSDEM.</head>
                    <l>Hic veneranda tegit magni lapis ossa Guarini,</l>
                    <l>Vtraque lingua suo moereat orba patre,</l>
                    <l>Hoc Verona decus terris dedit, abstulit aetas</l>
                    <l>Longior, ad Superos mens pia fecit iter.</l>
                </div2>
                <div2 id="GiEB.01.405" n="405" type="section">
                    <head>LATOMI.</head>
                    <l>Famam qui celebrem, nomenque reliquit honestum,</l>
                    <l>Guarinus, vixi, dicere iure potest.</l>
                    <l>Qui latuit viuens vel habet per crimina nomen.</l>
                    <l>Ille nihil moriens perdidit: ast abijt.</l>
                </div2>
                <div2 id="GiEB.01.406" n="406" type="section">
                    <head>Petri Pauli Vergerij.</head>
                    <p>IS Iustinopoli in Histria natus, Chrysoloraeque discipulus, Graecas literas
                        ex purissimo fonte haustas, illustribus discipulis humanissime refudit, vt
                        inductis passim eius linguae riuulis, Italiam plane sitientem irrigaret.
                        Latine autem scribendi, singularis eo seculo facultas enituit, vti apparet
                        ex eo libello, qui de educandis Liberis ad exactam disciplinam, peramoene
                        atque prudenter scriptus me puero in scholis legebatur.</p>
                </div2>
                <div2 id="GiEB.01.407" n="407" type="section">
                    <head>LATOMI.</head>
                    <l>Hîc sunt Vergerij sepulta docti</l>
                    <l>Non fama, et pietas, nec eruditi</l>
                    <l>Foetus ingenij: sed ossa tantum,</l>
                    <l>Et quicquid tumulo solet recondi,</l>
                    <l>Terrenum, breue, lubricum, caducum.</l>
                    <l>Viuunt illa, manentque, et vsque, et vsque:</l>
                    <l>Et vel Elysijs recepta campis,</l>
                    <l>Viri manibus, vt piae ministrae,</l>
                    <l>Adsunt: et meritum astruunt honorem:</l>
                    <l>Vel per ora hominum volant, cauentque</l>
                    <l>Ne mortis rabidum tulisse dentem,</l>
                    <l>Vel totus tumulo perisse, seclis</l>
                    <l>Vllis Vergerius queat videri.</l>
                </div2>
                <pb id="s129" n="129"/>
                <div2 id="GiEB.01.408" n="408" type="section">
                    <head>Iacobi Bracellij Liguris.</head>
                    <p>PRAECLARO huius exemplo liquidissime constat, non esse vsque adeo dura atque
                        aspera Ligurum ingenia, quum a quibusdam damnatae eius terrae glabris
                        cautibus assimilentur, vt non facile Musarum cultura molliantur. Scripsit
                        enim Alfonsi Regis res bello gestas, omnium scriptorum collatione, qui nuper
                        antecesserint, longe grauissime, si eius seculi nondum perpolitam
                        eloquentiam cum ea conferamus, quae demum inducta subtiliore antiquorum
                        imitatione candidior euaserit.</p>
                </div2>
                <div2 id="GiEB.01.409" n="409" type="section">
                    <head>LATOMI.</head>
                    <l>Asseris Alfonso meritos virtute triumphos,</l>
                    <l>Opes, duces, et oppida.</l>
                    <l>Asserit Alfonsus studij tibi praemia, nomen</l>
                    <l>Interque doctos nobile.</l>
                    <l>Adde quod alterius quae est vita, est mutua: neuter</l>
                    <l>Cadente stabit altero.</l>
                    <l>Hoc reor esse, quod olim non insulsa vetustas</l>
                    <l>Iunxit Camoenas Gratijs.</l>
                </div2>
                <div2 id="GiEB.01.410" n="410" type="section">
                    <head>Georij Vallae Placentini.</head>
                    <p>QVI disciplinas, literasque omnes, vno ingenti volumine complexum, multa
                        potius didicisse, quam in eo celeri transcursu perdiscenda posteris
                        reliquisse videtur: quandoquidem coaceruantis omnia, indefesseque
                        scribentis, requisitus ille Romanae elocutionis spiritus omnino defuerit,
                        quo vno voluminum vita praeclare alitur, longissimeque producitur.</p>
                </div2>
                <div2 id="GiEB.01.411" n="411" type="section">
                    <head>LATOMI.</head>
                    <l>Et tibi, Valla, tui stat opinio magna laboris,</l>
                    <l>Futura semper posteris honestior.</l>
                    <l>Quid tum? si pulchri curam, speciemque negante</l>
                    <l>Tum seculo, deesse Momus dixerit?</l>
                    <l>Et viuunt multi, facie vel tubere turpes,</l>
                    <l>Tamen Sybillae quos statim haud censent libri</l>
                    <l>In mare portandos. tibi stat tua fama, Georgi,</l>
                    <l>Vtcunque forsan altero pede claudicet.</l>
                </div2>
                <div2 id="GiEB.01.412" n="412" type="section">
                    <head>Ioannes Simoneta.</head>
                    <p>HIC Francisci Sfortiae res gestas, elocutione, texturaque operis C. Caesarem
                        alludendo imitatus, Latine perscripsit: is demum liber, vt diffusius, in
                        castrisque praesertim a militibus legeretur, a Landino in Etruscum ser monem
                        conuersus est. Erat Ioani germanus frater Cichus: ille in Brutijs natus, qui
                        Galeacio a coniuratis interfecto, quum pupilli incorrupta fi de tutelam
                        suscepisset, nefaria ambitione Ludouici patrui captus, damnatusque fatalis
                        constantiae suae abscissis ceruicibus poenam subijt, mitiore aliquanto
                        Fortuna erga Ioannem, quum in eadem quaestionis acerbitate diu tortus
                        euaserit, valido scilicet apud Tyrannum pudore, ne videretur ingrate
                        sublatus, qui patrem summae virtutis principem, ne vnquam interiret,
                        beneficio literarum immortalem effecisset.</p>
                </div2>
                <div2 id="GiEB.01.413" n="413" type="section">
                    <head>LATOMI.</head>
                    <l>Quid, Simoneta? negas relatam gratiam,</l>
                    <l>Qui de Tyranni non ita es meritus patre?</l>
                    <l>At dira fratrem quaestio iam absorbuit.</l>
                    <l>Et tu perieras: sed datum hoc est gratiae,</l>
                    <l>Tormenta quod post multa non occideris:</l>
                    <l>Nam vt innocentem te probes, nil egeris.</l>
                    <l>Immo, inquis, est relata: sed tyrannica.</l>
                </div2>
                <pb id="s130" n="130"/>
                <div2 id="GiEB.01.414" n="414" type="section">
                    <head>Bernardus Iustinianus Venet.</head>
                    <p>HIC a prima patriae nascentis origine Historiam scribere orsus, quod
                        susceperat graue munus elegantissime perfecit: ita, vt eum nobili gloria
                        dignum existimemus, quum patritius, eruditoque patre genitus, quod patriae
                        debebat egregie, cumulateque persoluerit.</p>
                </div2>
                <div2 id="GiEB.01.415" n="415" type="section">
                    <head>LATOMI.</head>
                    <l>Quaerere debutras aliquem toto orbe Latino,</l>
                    <l>O Imperatrix Hadriae.</l>
                    <l>Qui quae gessisti praeclara domique forisque,</l>
                    <l>Inde vsque ab incunabulis,</l>
                    <l>Ore, animoque pari, nullo corruptus amore,</l>
                    <l>Ad posteros transmitteret</l>
                    <l>Quaesisti multis, quadam praemortua seclis</l>
                    <l>Iam parte: nec repertus est.</l>
                    <l>Ergone desperas? poteras: sed respice, ciuis</l>
                    <l>Qui praestet hic Bernardus est.</l>
                    <l>Quare age, grata suo quantum Vernona Catullo,</l>
                    <l>Persolue: ni plus debeas.</l>
                </div2>
                <div2 id="GiEB.01.416" n="416" type="section">
                    <head>Christophori Personae Romani.</head>
                    <p>IS inter diuae Balbinae flamines, in Auentini montis coenobio Prior
                        appellatus, Procopium Latine loquentem fecit, non dubia in Leonardum Artinum
                        conflata inuidia, qui suppresso Graeci authoris nomine, Gothicam historiam,
                        tanquam e variis scriptoribus decerptam pro sua Iuliano Caesarino Cardinali,
                        qui ad Varnam ab Amurathe caesus perijt, nullo pudore nuncuparat.</p>
                </div2>
                <div2 id="GiEB.01.417" n="417" type="section">
                    <head>LATOMI.</head>
                    <l>Forsan erit, Gothicos qui te celebrare triumphos</l>
                    <l>Non ferat: et dignum te patriaque neget.</l>
                    <l>Immo nemo suos non inculcare labores</l>
                    <l>Gaudet, sublatis quae tulit ante malis.</l>
                    <l>Eximium praestas patriae officiumque fidemque:</l>
                    <l>Prociderit: firmo est nunc iterum illa gradu.</l>
                </div2>
                <div2 id="GiEB.01.418" n="418" type="section">
                    <head>Greogorij Tiphernatis.</head>
                    <p>HVIVS doctissimi viri munere reliquam Strabonis partem quam Guarinus non
                        attigerat, in Latinum splendide traductam legimus. Fama quoque fertur
                        Herodiani Historias eius ingenio, laboreque fuisse translatas, quasi eas
                        morienti subtraxerit Politianus, vir in literatio negocio saepe conuictus
                        furti: sed vix credibile videtur, vt vir in omni dicendi facultate
                        opulentissimus, idem atque promptissimus, ex alieni ingenij labore famam
                        probro, et calumnia redundantem quaesisse voluerit.</p>
                </div2>
                <div2 id="GiEB.01.419" n="419" type="section">
                    <head>PONTANI.</head>
                    <l>Gregorio fit terra leuis, ver adsit et vrnae:</l>
                    <l>Terra ferat flores, vrna liquore fluat.</l>
                    <l>Plaudat et huic Latium tumulo, plaudatque iuuentus</l>
                    <l>Itala, Gregorio et Vmbria plaude tuo.</l>
                </div2>
                <div2 id="GiEB.01.420" n="420" type="section">
                    <head>LATOMI.</head>
                    <l>Gregorius toti quo sese proderetorbi,</l>
                    <l>Pergit Strabonem vertere:</l>
                    <l>Cum quo nunc peragrat Latiali in veste togato,</l>
                    <l>Quam latus ipsus orbis est.</l>
                    <l>Ingens quod merito pro prauo munus, Apollo</l>
                    <l>Tamen libenter contulit:</l>
                    <l>Vel quod eum sciret longe grauioribus aptum,</l>
                    <l>Vel quod fidem cognosceret.</l>
                </div2>
                <pb id="s131" n="131"/>
                <div2 id="GiEB.01.421" n="421" type="section">
                    <head>Raphael Volateranus.</head>
                    <p>FVIT hic vir infinitae prope lectionis, quippe qui disciplinas omnes in
                        aceruum coniecerit, vtili potius in aliena desidia, quam ad explicatae
                        doctrinae decus nobili opere: non multo enim cum sale, et sine ornamento
                        Latinae orationis, cuncta astricto ordine ita digessit, vt alibi quaerenda
                        legentibus indicare videatur. Ea vero quae de Principibus aetatis suae
                        scripsit, tanquam timido ore carptim enarrata, rerum superiorum haud dubie
                        fidem eleuant: ostenduntque ea omnino certa veritatis luce carere, quae
                        inter adulationem et metum nec praesentis nec futurae spe laudis,
                        intempestiue publicantur. Sed mul tum hercle debemus ingenuo gratuitoque
                        labori, quo hic integritate vitae vir optimus, delicatis rerum noscendarum
                        compendia demonstrauit, et Procopium de Persico, atque Vandalico bello,
                        syncere potius quam splendide conuertit.</p>
                </div2>
                <div2 id="GiEB.01.422" n="422" type="section">
                    <head>LATOMI.</head>
                    <l>Ito, inquam, ito, nec obstrepas, Viator,</l>
                    <l>Qui vertigini tam graui laboro,</l>
                    <l>Quod nullam capio hactenus quietem,</l>
                    <l>Lustra hîc cum iaceam nouena, et vltra,</l>
                    <l>Sic me excarnificat sua imbibendae</l>
                    <l>Phrasi Tullius: absque qua tueri</l>
                    <l>Vitam posse meos negant labores.</l>
                    <l>Sed qui nuper adest Erasmus istinc,</l>
                    <l>Dicit non opus, et monet quiescam.</l>
                    <l>Illas proinde molestias molestas</l>
                    <l>Longum omneis iubeo valere. sed tu</l>
                    <l>Nunc ô summe veni, veni, veterne.</l>
                    <l>Venit: tu ito, nec obstrepas, Viator.</l>
                </div2>
                <div2 id="GiEB.01.423" n="423" type="section">
                    <head>Antonius Galatheus.</head>
                    <p>Hic e Salentino extremo Italiae angulo perillustris medicus atque
                        Philosophus, studia quae sectabatur, optimis literis expoliuit, extenditque
                        ingenium vsque ad poeticam laudem, ob id a Pontano Hermolaoque grauissime
                        celebratus. Eius extant praeter Etrusca carmina et Physicae quaestionis
                        subtiles libellos, Iapygia chorographice descripta: quae meo iudicio cum
                        antiquis comparanda videtur. Sed tum cum lepôre doctus et vrbanus apparuit,
                        quum in curatione podagrae leniendo dolori, eius insanabilis morbi encomium
                        festiuissime cecinisset.</p>
                </div2>
                <div2 id="GiEB.01.424" n="424" type="section">
                    <head>LATOMI.</head>
                    <l>Quam laudas, Podagramque vocas, Galathee, puellam</l>
                    <l>Quamuis prostituas, interea ipse premis.</l>
                    <l>Auelli sed posse negas, ergo potes idem</l>
                    <l>Publicus et mango, moechus et esse domi,</l>
                </div2>
                <div2 id="GiEB.01.425" n="425" type="section">
                    <head>Ludouicus Caelius Rhodogin.</head>
                    <p>HVIVS multa volumina lectionum Antiquarum, quum ingentes vigiliarum opes
                        ostentent, plerique admirantur: sed ea farrago, tanquam ex vetere horreo
                        laboriose affectateque prolata, delicatis lectoribus quoddam subrancidum
                        olere videtur. Nullus enim compositi ac illustris styli neruus, tanta in
                        compage conspicitur. Sed eum tamen Patauij et Mediolani cum laude, vel ob
                        id, quod egregiam totius habitus dignitatem attulisset, e suggestu docentem
                        audiuimus.</p>
                </div2>
                <div2 id="GiEB.01.426" n="426" type="section">
                    <head>CAELII CALCAGNISI.</head>
                    <l>Lodouicus ille Caelius, domi et foris</l>
                    <l>Graece, Latineque omnium doctissimus,</l>
                    <l>Viuet perennis, quodque paucis contigit,</l>
                    <l>Vixit: suaeque aeternitati interfuit.</l>
                </div2>
                <div2 id="GiEB.01.427" n="427" type="section">
                    <head>CAESARIS SCALIGERI.</head>
                    <l>Descripsit Varro, coram quae saepe videbat:</l>
                    <l>Aut facile a patrijs prompserat hausta libris:</l>
                    <l>Varronem extinctum magni sit reddere: maius</l>
                    <l>Illum maiorem condere: vtrunque dedi.</l>
                </div2>
                <pb id="s132" n="132"/>
                <div2 id="GiEB.01.428" n="428" type="section">
                    <head>LATOMI.</head>
                    <l>Caelius ingentem conuectat aceruum,</l>
                    <l>Et tantum plenos curat habere lacus.</l>
                    <l>Vel sine delectu dedit horrea ditia multum:</l>
                    <l>Quem tu si facias, lauta palato etiam.</l>
                    <l>Abfuit vsque adeo nihil, hoc in Caelio haberent</l>
                    <l>Tempora Varronem quo minus ista suum.</l>
                </div2>
                <div2 id="GiEB.01.429" n="429" type="section">
                    <head>Iacobus Faber Stapulensis.</head>
                    <p>AB hoc homunculo, genere staturaque perhumili, sed ab ardenti ingenio cum
                        optimatibus haud dubie conferendo, totius Galliae iuuentus ad cultarum
                        literarum studia alacriter excitata est. Faber enim ingeniorum appellari
                        volebat: quum in omni fere doctrinae genere ad docendum aptissimus
                        haberetur. Defuit in eo, dum scriberet, illa Latini sermonis puritas, quae
                        diu, aut neglecta apud externos, aut parum accurate quaesita, non magnopere
                        feruida ingenia delectabat. Scripsit Commentarios in Astronomicis, iuuenturi
                        perutiles, et Scholia in Moralem philosophiam, perdiscentibus opportuna:
                        aetate autem confectus, quum sacras literas attigisset, a Lutherana doctrina
                        non procul abfuit, ita vt in ea suspicione senex moreretur.</p>
                </div2>
                <div2 id="GiEB.01.430" n="430" type="section">
                    <head>CAESARIS SCALIGERI.</head>
                    <l>Inuidiosa vtriusque sui sapientia mundi,</l>
                    <l>Mortalis, Stapulae quem genuere, Faber.</l>
                    <l>Iacta alios, qui egeant laudis mea Gallia vestrae:</l>
                    <l>Namque meae potius Gallia laudis eges.</l>
                </div2>
                <div2 id="GiEB.01.431" n="431" type="section">
                    <head>SIMONIS VALLAMBERTI.</head>
                    <l>Hac quicunque vrna Fabrum putat esse sepultum</l>
                    <l>Errat, coelestem non tegit vrna virum.</l>
                </div2>
                <div2 id="GiEB.01.432" n="432" type="section">
                    <head>LATOMI.</head>
                    <l>Hîc Stagyraeae recubat doctissimus artis,</l>
                    <l>Notus formandis ingenijsque Faber:</l>
                    <l>Gallia cui meritos, si est grata, refundet honores,</l>
                    <l>Et tumulo flores, thusque merumque dabit.</l>
                    <l>Hoc magis, extremo quod tempore pene catastam</l>
                    <l>Inuidiae manibus fecerat ipse sibi.</l>
                    <l>Sed sic Socraticae decuit decedere vitae:</l>
                    <l>Scilicet inuidiae non sine dente, senem.</l>
                </div2>
                <div2 id="GiEB.01.433" n="433" type="section">
                    <head>Antonij Tilesij Consentini.</head>
                    <p>HIC varia tenuique materia, et minuto semper lemmate delectatur, non
                        ignobilis poetae nomen tulit, quum in paruis singularis et plane conspicuus
                        esse mallet, quam in grandi charactere, veluti vnus de populo in tur ba tot
                        vatum trita, et centies repetita canentium, mediocris et obscurus.
                        Descripsit enim lepide et diligenter nonnulla curta poemata, inexpectati, ac
                        ideo festiui semper argumenti, et in his Zonarium reticulum, quo sacerdotum
                        serica crumena suspenditur: fictilemque lucernam: tantum sibi olei, dum
                        Musas coleret, exorbentem: et lucentem noctu volucrem cicindelam, puerorum
                        lusibus opportunam. Reliquit et Tragoediam, in qua Danaem sub aurei imbris
                        nomine, cum multo sententiarum verborumque splendore expressisse iudicatur:
                        ac item breues libellos de Coronis atque Coloribus grammaticis, rei nouitate
                        gratissimos. At Romae in gymnasio Horatium comiter et tenere professus,
                        sacerdotium a Giberto promeruit, effugitque cladem Vrbis, vt in patria non
                        plane senex interiret.</p>
                </div2>
                <div2 id="GiEB.01.434" n="434" type="section">
                    <head>LATOMI.</head>
                    <l>Pauca millia versuum Thilesi</l>
                    <l>Te, nec fallimur, edidisse constat:</l>
                    <l>Viues millia multa seculorum:</l>
                    <l>Et gratas neget esse quis Camoenas?</l>
                </div2>
                <pb id="s133" n="133"/>
                <div2 id="GiEB.01.435" n="435" type="section">
                    <head>Petrus Alcyonius.</head>
                    <p>IS quum duarum vrbium suppresso nomine se Hybridam fateretur, diu in
                        chalcagraphorum officinis corrigendis erroribus menstrua mercede operam
                        nauasset, multa obseruatione ad praecellentem scribendi facultatem peruenit.
                        Sed hic partus honos non erat in conspectu, quum nulla ex parte ingenuis,
                        sed plane plebeis et sordidis moribus foedaretur. Erat enim impudens gulae
                        mancipium: ita, vt eodem saepe die bis et ter, aliena tamen quadra,
                        coenitaret. nec in ea foeditate malus omnino medicus: quod domi demum in
                        lecti limine per vomitum ipso crapulae onere leuaretur. Quum aliqua ex
                        Aristotele perperam insolenterque vertisset, in cum Sepulueda vir Hispanus,
                        egregie de lateris meritus, edito volumine peracuta iacula contorsit, non
                        hercle indigna tanti philosophi vulneribus, si vindictae nomine merita poena
                        multaretur, tanto quidem eruditorum applausu, vt Alcyonius ignominiae dolore
                        misere consternatus, Hispani hostis libros in tabernis, vt concremaret,
                        graui precio coemere cogeretur. Sed luculento opere de toleranda exilij
                        Fortuna, ita eruditionis ac eloquentiae famam sustentauit, vt ex libro de
                        gloria Ciceronis, quem nefaria malignitate aboleuerat, multorum iudicio
                        confectum crederetur. In eo enim, tanquam vario centone, praeclara
                        excellentis purpurae fila, languentibus caeteris coloribus intertexta
                        notabantur. Verum non multo post confirmatae suspicionis inuidiam duabus
                        splendidissimis orationibus peregregie mitigauit, quum in clade Vrbis
                        vehementissime inuectus in Caesarem, populi Romani iniurias, et Barbarorum
                        immanitatem, summa perfecti oratoris eloquentia deplorasset.</p>
                </div2>
                <div2 id="GiEB.01.436" n="436" type="section">
                    <head>LATOMI.</head>
                    <l>Charybdis illa, et gurges Alcyonius,</l>
                    <l>Hic, viuere, immo bibere, post quam desijt,</l>
                    <l>Exhalat altam exaestuando crapulam,</l>
                    <l>Vt quam bibens, viuens volo, haud concoxerat,</l>
                    <l>Bustum frequenteis obsidere vultures,</l>
                    <l>Miluos, et vpupas, noctuasque conspicis:</l>
                    <l>Innata queis est foeda vel voracitas,</l>
                    <l>Vel lucis odium, vel cupido sordium:</l>
                    <l>Fuêre in illo cuncta quae domestica.</l>
                    <l>Vt illa oletum olens anima spurcissimae</l>
                    <l>Nunc ture talem sortiatur hospitem,</l>
                    <l>Phoebo scelestam vindicante iniuriam,</l>
                    <l>Qualem ipse sacris praebuit se literis.</l>
                </div2>
                <div2 id="GiEB.01.437" n="437" type="section">
                    <head>Petri Martyris Angleriae.</head>
                    <p>IS est, qui apud Verbanum Cisalpinae Galliae lacum natus, Oceaneas decades
                        rerum Indicarum conscripsit, quum in Hispania ascitus in regiam, Fer dinando
                        Regi ingenij ac industriae suae operam obtulisset. Nactus enim materiam
                        luculento scriptore dignissimam, id ingenue fideliterque praestitit, quod
                        mediocris ingenij vires tulerunt, sic vt ingentis et peramoenae occasionis
                        argumentum, his praebuisse videatur, quibus liberales Musae, ad ornate
                        copioseque scribendum, facultates amplissimas contulerunt. Extat eius
                        legatio ad Campsonem Gaurum Memphiticum regem suscepta, viriliter
                        integerrimeque descripta, quo vel breui opere, sublatae demum Sulthanorum
                        tyrannidis, et Mamaluchorum equitum, quorum nomen nobis erat obscurius,
                        memoria relinquitur. Sed tum importune decessit, quum Ferdinandi Cortesij in
                        altero ad Occidentem orbe inuento subactoque, inusitatae felicitatis
                        victorias scripturus esse videretur.</p>
                </div2>
                <div2 id="GiEB.01.438" n="438" type="section">
                    <head>LATOMI.</head>
                    <l>Quid Petrum veteri hîc in orbe quaeris?</l>
                    <l>Iuit res superis nouas relatum.</l>
                </div2>
                <pb id="s134" n="134"/>
                <div2 id="GiEB.01.439" n="439" type="section">
                    <head>Gabrielis Altilij.</head>
                    <p>GABRIEL Altilius in Lucania natus, iunioris Ferdinandi regis praeceptor,
                        vsque adeo molliter, ac admirande in elegis, et heroico carmine excelluit,
                        sicuti ex Epithalamio Isabellae Aragoniae perspici potest, vt Pontani atque
                        Actij testimonio, antiquis vatibus aequaretur. Is virtutis merito,
                        Policastri (ea vrbs olim Buxentum fuit) antistes factus, a Musis per quas
                        profecerat, celeriter impudenterque discessit, magno hercle ingrati animi
                        piaculo, nisi ad spem non iniustae veniae ob id culpa tegeretur, quod ad
                        sacras literas, nequaquam ordinis oblitus, tempestiue confugisset. Mortuus
                        est in sacrata sacerdotij sede, sexaginta annis maior, tulitque Pontani
                        pietate supremi officij nobile carmen, quod pro titulo vrnae marmoreae
                        incideretur.</p>
                </div2>
                <div2 id="GiEB.01.440" n="440" type="section">
                    <head>PONTANI.</head>
                    <l>Et tibi dant tumulos Musae, meritumque sepulchrum,</l>
                    <l>Et tibi dat titulos quae tibi culta Charis,</l>
                    <l>Altili ô venerande iaces hîc? hac iacet vrna</l>
                    <l>Pontificale decus? pontificalis honos?</l>
                    <l>Ergo agite ô Nymphae Sebethides. ergo age virgo</l>
                    <l>Parthenope: ad tumulum spargite Veris opes:</l>
                    <l>Sparge tuos flores, florum foecunda Patulci:</l>
                    <l>Et tu sparge tuas Antiniana rosas.</l>
                    <l>Altilio requiem dic, ô Chari, dic age, Clio:</l>
                    <l>Luceat Altilio lux sine fine meo.</l>
                    <l>Quisquis adest, pia verba sonet, madeatque sepulchrum</l>
                    <l>De lachrymis: madeat Pieri rore tuo.</l>
                </div2>
                <div2 id="GiEB.01.441" n="441" type="section">
                    <head>BASILII ZANCHII.</head>
                    <l>Minciadae in ripa veteris prope moenia Mantus</l>
                    <l>Errat et in Thusco concinit vmbra lacu:</l>
                    <l>Dum canit, argutos cantus imitatur oloris,</l>
                    <l>Dulcibus extremum dum canit ante diem.</l>
                    <l>Scilicet Altilij post funera dulcis imago,</l>
                    <l>Nunc repetit patriae limina cara suae:</l>
                    <l>Nunc tumulum inuisit magni prope busta Maronis</l>
                    <l>Sebethus placidis quae fluit amnis aquis.</l>
                    <l>Talis Persephone, talis Ledaea propago,</l>
                    <l>Alternis superas itque reditque vias.</l>
                </div2>
                <div2 id="GiEB.01.442" n="442" type="section">
                    <head>LATOMI.</head>
                    <l>Audijt Altilius desertis transfuga Musis:</l>
                    <l>In quarum tabulis nobile nomen erat.</l>
                    <l>Sed quid peccauit, si demereatur, vt olim</l>
                    <l>Carminibus Phoebum, nunc pietate Deum?</l>
                </div2>
                <div2 id="GiEB.01.443" n="443" type="section">
                    <head>Marcellus Virgilius Florent.</head>
                    <p>EXIMIA huius fuit in blando vultu, cultoque sermone suauitas, et quum e
                        suggestu iuuentutem doceret, aut in corona loqueretur, doctrina multiplex,
                        ipsaque varietate mirabilis. Ex eo autem officij munere, quod antea Aretini,
                        Pogijque fuerat ab epistolis Reipublicae operam praestabat: quum suppeteret
                        otium tertio muneri vacare erat solitus. Susceperat enim Dioscoridem omnino
                        traducendum expetentibus medicis. petebat enim ex eo labore non obscuram
                        laudem, quod in perdifficili herbario negotio ab ineunte aetate
                        accuratissime desudasset. Sed edito opere statim in publicum exierunt duae
                        omnino diuersae interpretationes: altera Hermolai, quae extincta putabatur,
                        altera Ioannis Ruellij Galli a Latini styli mundicijs multo maxime laudata.
                        Extat etiam nobilis oratio in concione habita, quum Laurentio Medici Iuniori
                        militaris Imperij insignia traderentur.</p>
                </div2>
                <div2 id="GiEB.01.444" n="444" type="section">
                    <head>LATOMI.</head>
                    <l>Et tibi Vergilium dederunt, Florentia, Diui,</l>
                    <l>Quo nomen instar Mantuae</l>
                    <l>Nobile sustineas: illa aurea quatenus aetas</l>
                    <l>Permittit isti ferrea.</l>
                </div2>
                <pb id="s135" n="135"/>
                <div2 id="GiEB.01.445" n="445" type="section">
                    <head>Iani Parrhasij.</head>
                    <p>VIR hic honesta familia Consentiae, quum e suggestu summa facundiae maiestate
                        Latinas literas Mediolani profiteretur, cunctos nostri seculi doctores,
                        erudito rerum omnium quae explicaret apparatu, ac vna praesertim rotundae
                        pronunciationis gloria superauit. Duxerat vxorem Demetrij Chalcondylis
                        filiam, qua felici cognatione, et socer, et gener, mutui suffragatores in
                        scholis vtriusque linguae imperium tenuerunt, tanta Parrhasij fama, vt
                        Triuultius summae dignitatis sexagenarius Imperator, inter iuuenes auditores
                        conspiceretur. Edidit commentarios in Claudianum, et Nasonis Ibin, recondita
                        eruditione refertissimos. Nouissime autem in manibus erat pene absolutum
                        volumen de Rebus abstrusis per epistolam quaesitis. Sed Mediolano excedere
                        coactus est, quum ludimagistri regionum saepe ab eo reprehensi redargutique,
                        ac ob id inscitiae pudore decoquentes in eum conspirassent, ita vt lasciua
                        fabula Insubrum auribus grauis excitaretur, tanquam auditores parum pudice
                        dilectos corrumperet. Verum ab ea futili calumnia, tanquam literarum nomine
                        clarissimus conducente Leone cum Basilio vxoris fratre in Vrbem venit, sed
                        tanti suggestus honore diu perfrui non potuit, articulari morbo membra omnia
                        saeuissime deformante, vnde ei maturatus in patriam reditus cum vitae exitu
                        contigit.</p>
                </div2>
                <div2 id="GiEB.01.446" n="446" type="section">
                    <head>PIERII VALERIANI.</head>
                    <l>Parrhasius quantum picturae contulit olim,</l>
                    <l>Parrhasius noster contulit eloquio.</l>
                    <l>Ille fuit celebri deductus origine Phoebi:</l>
                    <l>Hic genus vnde trahat, scripta diserta monent.</l>
                    <l>Ille suos velat tenebris ex arte labores,</l>
                    <l>Hic aperit clausum quicquid erat in tenebris.</l>
                </div2>
                <div2 id="GiEB.01.447" n="447" type="section">
                    <head>LATOMI.</head>
                    <l>Ianum, respiceret quod tempus vtrunque Latinum</l>
                    <l>Prisca aetas gemina fronte fuisse refert:</l>
                    <l>At nunc Parrhasio, doctrinae nomine, Iano</l>
                    <l>Cor geminum, et pectus nemo fuisse neget.</l>
                </div2>
                <div2 id="GiEB.01.448" n="448" type="section">
                    <head>Georgij Sauromani Germani.</head>
                    <p>HIC in Italia, quum Iuris ciuilis studio operam dedisset, eamque facultatem
                        sine forensi agitatione parum nobilem, nec fructuosam esse fateretur, ad
                        humaniores literas ingenium traduxit, adeo feliciter, vt duabus orationibus
                        in laudem Caroli Caesaris publicatis, totius Academiae iudicio, Longolio
                        plenior atque torosior censeretur. Ob id ciuitate Romana donatus est,
                        egitque tenerum sodalem apud Academicos exuta quidem omni vocis, moris,
                        atque habitus asperitate per aliquot annos, dum minuta Caesaris negotia
                        procuraret, Leoni, Hadrianoque et demum Clementi eloquentiae nomine non
                        ingratus. Sed in tumultu captae vrbis ab Hispanis, omnibus fortunis exutus,
                        ne in tormentis expiraret, a Germanis ita seruatus est, vt non multo post
                        grassante pestilentia, cum filio concubinaque perierit.</p>
                </div2>
                <div2 id="GiEB.01.449" n="449" type="section">
                    <head>LATOMI.</head>
                    <l>Ille hic Germanae non vltima gloria terrae,</l>
                    <l>Despecto in tumulo, at nobili in Vrbe iacet.</l>
                    <l>Hanc dedit externo rarae facundia linguae,</l>
                    <l>Illum gentilis miles, et atra lues.</l>
                    <l>Ipse tamen viuit, sed quomodo mortuus? inquis:</l>
                    <l>Laudati aeternis Caesaris in titulis.</l>
                </div2>
                <div2 id="GiEB.01.450" n="450" type="section">
                    <head>Caelius Calcagninus Ferrar.</head>
                    <p>HIC diu in patria iuuentutem docuit, honestissimo patre, sed incerta matre
                        genitus, ab Atestino Principe sacerdotio donatus est, quum foecundum,
                        miteque ingenium, et elegantes mores ad literas attulisset. Pronior erat ad
                        Elegos, quandoquidem in pedestri oratione ieiunus, et scaber, et sine
                        dulcedine numerorum affectatus haberetur. Dum enim multa legisse videri
                        vellet, et plurima docere <pb id="s136" n="136"/> percuperet, in Epistolicis
                        quaestionibus, et titulo inepto, et toties vsurpata ab alijs materia nasutos
                        offendit, et bilem mouet nobilibus ingenijs, quum in libros Ciceronis de
                        Officijs, inuerecunde prorsus inuehitur, qua in re a festinante Fato
                        beneficium tulisse iudicati potest, quod luculentam Ciceronis defensionem a
                        Maioragio in publicum prodeuntem, et viuum proculdubio iugulaturam, morte
                        effugerit.</p>
                </div2>
                <div2 id="GiEB.01.451" n="451" type="section">
                    <head>LILII GYRALDI.</head>
                    <l>Asta, Viator, non est morae dispendium,</l>
                    <l>Mortalitatis hoc memor nuperrime</l>
                    <l>Tibi sepulchrum Caelius construxerat,</l>
                    <l>Quo doctiorem neminem Sol lampade</l>
                    <l>Quacunque spargit lumen orbi viderat,</l>
                    <l>Eheu, repente raptus hic est conditus,</l>
                    <l>Cui sunt parem visura nulla secula,</l>
                    <l>Hic gloriae, dum vixit, inuidit suae,</l>
                    <l>Tot splendida eruditionis lumina,</l>
                    <l>Quae maximo, Alcida iubente principe,</l>
                    <l>Vulgata, densas different caligines,</l>
                    <l>Quae passim oberrant sensibus legentium.</l>
                    <l>Iam abi, Viator, et memento sedulo</l>
                    <l>Praeclara tantum facta Fata vincere.</l>
                </div2>
                <div2 id="GiEB.01.452" n="452" type="section">
                    <head>CYNTHII GYRALDI.</head>
                    <l>Quisquis Castalidum colit vireta,</l>
                    <l>Mente vel vigi lipetit serenas</l>
                    <l>Domus coelicolûm, vicesque rerum,</l>
                    <l>Naturae et penetrat vias latentes,</l>
                    <l>Vel putat faciles Deos habere,</l>
                    <l>Virtutis propriae fauore fretus</l>
                    <l>Te Caeli aspiciat, tuumque Fatum,</l>
                    <l>Quo nil deterius dedêre terris</l>
                    <l>Crudeles nimium tibi Sorores.</l>
                    <l>Tu quid pulueris (heu modum) Sibyllae</l>
                    <l> (Aequo lumine, heu Fata si viderent)</l>
                    <l>Explere, aut Pyliae dies senectae,</l>
                    <l>Debebas, Lachesi iubente dira</l>
                    <l>Prô scelus, raperis gradu citato.</l>
                    <l>Exemplo hoc igitur docemur omnes,</l>
                    <l>Quam constent fragili loco perenne,</l>
                    <l>Quae nos credidimus manere in aeuum.</l>
                </div2>
                <div2 id="GiEB.01.453" n="453" type="section">
                    <head>LATOMI.</head>
                    <l>Nempe, vulgo etiam, innubae puellae</l>
                    <l>Zonam proijciunt, moraeque mulctant</l>
                    <l>Casu praecipiti Thalassionem.</l>
                    <l>Et tu tam veteris tenax pudoris,</l>
                    <l>Te pro virgine adhuc geris? tuumque</l>
                    <l>Times dicere Caelium, Minerua?</l>
                    <l>Sed, stulta, vt dubites: quis oris illam,</l>
                    <l>Quis illam ingenij, quis artiumque</l>
                    <l>Illam tam vbere copiam fluore</l>
                    <l>Ex te matre Dea neget profectam?</l>
                    <l>Quare si sapis, asseras Minerua:</l>
                    <l>Ne coelo genitum parente, Nymphae</l>
                    <l>Terrestres sibi vindicent libenter.</l>
                    <l>Non est, crede mihi, tibi pudendus.</l>
                </div2>
                <div2 id="GiEB.01.454" n="454" type="section">
                    <head>Augustinus Iustinianus Genuen.</head>
                    <p>HIC e secta diui Dominici linguarum varietate delectatus, Instrumenti
                        veteris, nouique textus Hebraico, Graeco, et Chaldaeo sermone perscriptos
                        curiosis repraesentauit, graui quidem sumptu, et tenui cum laude, quum
                        impressa domi praealta volumina emptores rarissimos inuenirent, sic vt
                        temere conceptam spem lucri inanes initae rationes eluserint. Sed factus
                        inde Nebiensis Antistes, scribendae patriae Historiae negocium suscepit,
                        adeo ineptis ad id ingenij viribus, vt praecipitatae editionis, male
                        audiendo, poenas daret. Nec multo post, quum e Genua in Corsicam incerta
                        adhuc tempestate traijcere vellet, in cursu fluctibus obrutus, aut a Poenis
                        praedonibus interceptus creditur, quum nullum vsquam naufragij, aut
                        piratarum praedae vestigium apparuerit.</p>
                </div2>
                <div2 id="GiEB.01.455" n="455" type="section">
                    <head>LATOMI.</head>
                    <l>Iustinianus quo abierit ne quaerito:</l>
                    <l>Id scire Olympi quando te Rex noluit:</l>
                    <l>Sacro trilingui quem edito volumine,</l>
                    <l>Ad alta coeli transtulit palatia,</l>
                    <l>Exemplo humanum clanculum Mosaico:</l>
                    <l>Ne forte busto lachrymas si impenderes,</l>
                    <l>Ne quicquam ocellos, lachrymasque perderes.</l>
                </div2>
                <pb id="s137" n="137"/>
                <div2 id="GiEB.01.456" n="456" type="section">
                    <head>Robertus Valturius.</head>
                    <p>IS Sigismundo Malatestae Ariminensium Principi, militaris disciplinae
                        praecepta, e Graecorum et Latinorum Historijs collecta perscripsit: eo
                        luculentiore vtilioreque volumine, quod explicatis veterum machinarum
                        artificijs, totius bellici apparatus instrumenta secundum picturae imagines
                        legentium oculis subiecerit.</p>
                </div2>
                <div2 id="GiEB.01.457" n="457" type="section">
                    <head>LATOMI.</head>
                    <l>Queîs diruendis turribus,</l>
                    <l>Et edomandis vrbibus,</l>
                    <l>Vsa est vetustas machinis:</l>
                    <l>Dum restitutis denuo</l>
                    <l>Se munijl Valturius,</l>
                    <l>Morti, Charonti, et Aeaco</l>
                    <l>Formidolosus factus est.</l>
                </div2>
                <div2 id="GiEB.01.458" n="458" type="section">
                    <head>Matthaeus Palmerius Florent.</head>
                    <p>HVIVS ingenio, et industria Eusebij libro de Temporibus addita est coronis.
                        Scripsit etiam Historiam Pisanam: atque item poemata Latinis, ac Etruscis
                        versibus, quodam etiam opere Danthis comoediam aemulatus. Sed id nequaquam
                        prospere successit, quum de diuinis perperam, incauteque locutus, libro ex
                        Theologorum sententia damnato, crematoque in haeresis Arrianae suspicionem
                        inciderit.</p>
                </div2>
                <div2 id="GiEB.01.459" n="459" type="section">
                    <head>LATOMI.</head>
                    <l>Tempora iam multis postquam fugientia seclis,</l>
                    <l>Et velut in tabula gesta priora refers,</l>
                    <l>Palmeri, insignem praeclaro hoc munere palmam,</l>
                    <l>Morte velinuidia pene crepante, meres.</l>
                </div2>
                <div2 id="GiEB.01.460" n="460" type="section">
                    <head>Iacobus Angelus Florent.</head>
                    <p>PTOLOMAEI hic Cosmographiam ex Graecis codicibus, et tabulis diligentissime
                        lineis ex picturae dimensione expressam, Alexandro Quinto dedicauit: quo
                        munere gentium omnium Historiae ingentem requisitae lucis splendorem
                        accepisse videntur, quum narratio maximarum rerum fere omnis tanquam lumine
                        orbata et manca sordescat, nisi positis sub aspectum regionum tabulis, ex
                        vero situ locorum totius rei gestae notitia, quod est mirae voluptatis,
                        illustretur.</p>
                </div2>
                <div2 id="GiEB.01.461" n="461" type="section">
                    <head>LATOMI.</head>
                    <l>Et tibi stat meriti e tabulis laus, Angele, summi,</l>
                    <l>Cum mundo aequaleis sane habitura dies.</l>
                    <l>Hinc te perpetuum comitem Ptolomaeus habebit,</l>
                    <l>Pes, oculusque alter cuius, et orbis eris.</l>
                </div2>
                <div2 id="GiEB.01.462" n="462" type="section">
                    <head>Hector Boethus.</head>
                    <p>QVI a prima origine Scotorum regum historiam Latine diligenter perscripsit,
                        passim veteris chorographiae memor, et moderatae libertatis nusquam oblitus,
                        ita vt magnopere miremur extare de remotis ab orbe nostro Hebridum, et
                        Orcadum insulis, mille amplius annorum memoriam, quum in Italia altrice
                        ingeniorum tot seculis post eiectos Gothos scriptores omnino defuerint,
                        tanto quidem publicae dignitatis detrimento, vt non dispudeat maioribus
                        nostris indignari: nisi satius fuerit amissae libertatis obliuisci, quam cum
                        infami quodam pudore, calamitatis, ac ignauiae nostrae vulnera
                        refricasse.</p>
                </div2>
                <pb id="s138" n="138"/>
                <div2 id="GiEB.01.463" n="463" type="section">
                    <head>LATOMI.</head>
                    <l>Quisquis ad tumulum obstupescis istum,</l>
                    <l>Taedas perpetua mirare luce,</l>
                    <l>Lucem perpetuis adesse taedis:</l>
                    <l>Et quis sic statuit, cupis doceri:</l>
                    <l>Fiat. Hîc recubat Boethus Hector:</l>
                    <l>Ille qui patriae suae tenebras,</l>
                    <l>Atque illas patrias, nitore linguae</l>
                    <l>Inuecto Latiae fugauit vltra</l>
                    <l>Thylen, et vitrei rigoris Arcton.</l>
                    <l>Persoluunt Scotides proin Camoenae,</l>
                    <l>Quum passim incipiant, queantque haberi</l>
                    <l>Romanae meritas suo parenti</l>
                    <l>Grateis. et tumulum volunt ad istum</l>
                    <l>Taedas perpetua micare luce,</l>
                    <l>Lucem perpetuis adesse taedis.</l>
                </div2>
                <div2 id="GiEB.01.464" n="464" type="section">
                    <head>Polydorus Virgilius.</head>
                    <p>HIC Vrbini natus, vbi adoleuit optimis instructus literis in Britanniam
                        transiuit, quum antea lepido argumento Prouerbia, excepta demum ab Erasmo,
                        et eruditissime amplificata publicasset. Is ab hoc Henrico rege fortunis
                        adauctus, flamenque Londini creatus, conscripsit Historias rerum
                        Britannicarum, ea fide vt Scotis, et Gallis saepe reclamantibus, alieno
                        potius arbitrio, quam suo intexuisse multa in gratiam gentis existimetur,
                        quod in recensendis minorum Ducum nominibus, tanquam gloriae auidis plurimum
                        indulserit.</p>
                </div2>
                <div2 id="GiEB.01.465" n="465" type="section">
                    <head>LATOMI.</head>
                    <l>Vrbinum caro, quod abest, transmittit alumno</l>
                    <l>Cum gemitu lachrymas, cumque rosis violas.</l>
                    <l>Nam didicit saeuos non iam lachrymare Brita~nos,</l>
                    <l>Nec gemere ad doctûm busta sacrata virûm.</l>
                    <l>Ah, inquit, gemitus quicunque impendere parcit,</l>
                    <l>Cum violis vernas non dabit ille rosas.</l>
                    <l>Transmittitque merum: si forte quis abluat ossa:</l>
                    <l>Tergendisque crocum, cum casiaque thymum.</l>
                    <l>Atque ait: heu, parteis ego quas ardenter obirem,</l>
                    <l>Pro me, si qua hîc est mater, obire rogem.</l>
                </div2>
                <div2 id="GiEB.01.466" n="466" type="section">
                    <head>Gaguinus Gallus.</head>
                    <p>GALLIA huic plurimum debet: sed de fide illi viderint, quorum interest
                        incorruptam rerum memoriam ad posteros transmitti: nam in his quae ad
                        Italiam pertinent huius tempestatis, vsque adeo insolenter, et pingui stylo
                        caecutire solet, vt qui nulla orationis ornamenta in eo conspiciunt, passim
                        eius imprudentiam stomachentur.</p>
                </div2>
                <div2 id="GiEB.01.467" n="467" type="section">
                    <head>LATOMI.</head>
                    <l>Condere quum voluit, iam non condire Gaguinus,</l>
                    <l>Acrius vt saperet, debuit historiam.</l>
                    <l>Hoc magis insipida est, quo plus sale tinxeris isto:</l>
                    <l>Natiuam rerum nam decet esse fidem.</l>
                </div2>
                <div2 id="GiEB.01.468" n="468" type="section">
                    <head>Barinus Becichemus Scodren.</head>
                    <p>AB hoc Dalmata non insulse Latino Georgij Castrioti Scanderbechi admirabiles
                        res bello gestas quanquam inusitatis excessibus perscriptas legimus.
                        Aequauit enim hic vir amore patriae, et Barbarorum odio a fide procul
                        abductus, Epirotae reguli virtutem antiquis heroibus, ita vt iustam egregiae
                        factorum gloriam, dum supra aequum in laudes prorumpit, suspicione mendacij
                        eleuasse censeatur.</p>
                </div2>
                <div2 id="GiEB.01.469" n="469" type="section">
                    <head>LATOMI.</head>
                    <l>Gesta ab Aloidis trepidanti praelia coelo,</l>
                    <l>Nec dum sat promptis ad fera bella Deis:</l>
                    <l>Robora quum licuit pro paruo mittere telo,</l>
                    <l>Et capite excelsum perterebrare polum,</l>
                    <pb id="s139" n="139"/>
                    <l>Nempe etiam longas ne opus esset iungere scalas,</l>
                    <l>Thessalus impositum Pelion ossa tulit:</l>
                    <l>Ausus quum nemo Diuûm se fidere coelo,</l>
                    <l>Mutauit foedis corpora quisque feris:</l>
                    <l>Donec in Aethnaeo fabricatis Lemnius antro</l>
                    <l>Fulminibus, laeto contulit arma Ioui:</l>
                    <l>Per quae porrectos per iugera mille Gigantes</l>
                    <l>Disiecit, summis occuluitque iugis.</l>
                    <l>Scribere debueras, hominem celebrasse, Marine,</l>
                    <l>Est modus, ingenio subsit vt ille tuo.</l>
                </div2>
                <div2 id="GiEB.01.470" n="470" type="section">
                    <head>Iacobus Zieglerus.</head>
                    <p>QVIS eo Latinas literas, quo Romana arma penetrare nequiuerint, peruenisse
                        non miretur? Hic enim in terra Gothica natus ac educatus, adeo exacte,
                        puriter et facunde, Christierni Daniae, atque Noruegiae Regis immanitatem,
                        neque ipsi sanguinario Tyranno diu laetam, nequedemum Dijs vltoribus
                        neglectam perscripsit, vt eruditis gentibus pudori esse possit: quod Latinae
                        facundiae fruges, sub Cimerio coelo pene felicius ac vberius, quam sub hac
                        benigniore, ac temperatiore plaga proueniant.</p>
                </div2>
                <div2 id="GiEB.01.471" n="471" type="section">
                    <head>LATOMI.</head>
                    <l>Quem lictore stylo disertus orbis</l>
                    <l>In scenam rabidum trahis Neronem, et</l>
                    <l>Caedendum pueris palam propinas?</l>
                    <l>Respondisse ferunt: Quid hoc inepte?</l>
                    <l>Si me constituis tuum Neronem,</l>
                    <l>Te oportet Senecam fuisse nostrum.</l>
                </div2>
                <div2 id="GiEB.01.472" n="472" type="section">
                    <head>Paulus Aemylius.</head>
                    <p>HVNC protulit Verona, Gallia aluit, Ludouicus duodecimus sacerdotio in aede
                        Deiparae Virginis Lutetiae Parisiorum exornauit, quod orsus a primis Galliae
                        regibus mille amplius annorum Gallicam Historiam, Laconica tamen bre uitate
                        perscripsisset. Sed in sacri belli enarratione quum Gothifredi Bolionis
                        virtute Hierosolymae caperentur, aliquanto luculentius ita sese diffudit, vt
                        medium iter, non interitura cum laude tenuisse existimetur.</p>
                </div2>
                <div2 id="GiEB.01.473" n="473" type="section">
                    <head>LATOMI.</head>
                    <l>Quae semel absoluit lambendo simia foetum,</l>
                    <l>Plus te (si fas est dicere) Paule, sapit.</l>
                    <l>Quum natura duas tantum concessit habere,</l>
                    <l>Miror te extremam non reperire manum.</l>
                </div2>
                <div2 id="GiEB.01.474" n="474" type="section">
                    <head>Germanus Brixius.</head>
                    <p>IS ad Altissiodorum Galliae oppidum natus, in poesi lauream meruit, Latino
                        carmine edito, de trium ingentium nauium miserabili conflagratione, quum
                        duae Britannicae Gallicam cognomento Chordigeram (haec erat inusitatae
                        magnitudinis) harpagonibus comprehensam expugnare niterentur. Sed demum
                        emendatiora poemata vario titulo publicauit. Inde vero pedestri orationi
                        deditus, transtulit e Graeco, vti Lascaris alumnum decebat, ex Chrysostomo
                        Babylae vitam, et libros septem de Sacerdotio, puritate sermonis minime
                        contemnendos. Senescentem, sed adhuc plane robustum inuasit atrae bilis
                        morbus, ob id paulatim saeuior, atque laetalior effectus, quum ex accumulato
                        multo auro dimidiam fere partem furto sibi subtractam miser sensisset, vt
                        credi par est, a domesticis, quibus nec vitam quidem postea credidit, sic vt
                        in itinere iuxta Ligerim apud Carnutes expirarit.</p>
                </div2>
                <div2 id="GiEB.01.475" n="475" type="section">
                    <head>LATOMI.</head>
                    <l>Nunc sacra cum tractes, quum nunc bona carmina pangas,</l>
                    <l>Quis, Brixi, vatem te neget esse sacrum?</l>
                </div2>
                <pb id="s140" n="140"/>
                <div2 id="GiEB.01.476" n="476" type="section">
                    <head>Nicolaus Tegrimus.</head>
                    <p>IS Lucae natus, professione Iurisconsultus, post magistratus honestissimos in
                        Italia gestos, patriam Historiam egregia fide perscripsit: et in ea
                        praecipue vitam Castruccij, qui Lucae, Pisarum, et Pistorij dominatum
                        tenuit: et magnas Florentinis intulit clades. Cuius viri, si tyrannidis
                        inuidiosum nomen facessat, inusitata bello virtus, singulari laude
                        celebranda iudicatur. Sed Machiauellus Florentinus Historicus, patrij
                        veteris odij memor, petulanti malignitate, non interituram memorabilis Ducis
                        famam fabulis inuoluit, quum vitam acerrimi hostis Etrusco sermone scribere
                        orsus tam impudenti, quam astuto illudendi genere, sacrosanctam rerum
                        gestarum fidem corruperit.</p>
                </div2>
                <div2 id="GiEB.01.477" n="477" type="section">
                    <head>LATOMI.</head>
                    <l>Exoluis patriae supremum Tegrime munus,</l>
                    <l>Illi dum veram conficis historiam.</l>
                    <l>Tam non est illi vere omnia scribere turpe,</l>
                    <p>Quam tibi venalem non habuisse fidem.</p>
                </div2>
                <div2 id="GiEB.01.478" n="478" type="section">
                    <head>Camillus Ghilinus Mediol.</head>
                    <p>CVIVS extat liber Exemplorum, florida per omnes aetates varietate
                        periucundus, ac ipso pene Valerio Maximo argumenti hilaritate festiuior. Ea
                        rerum exempla diligenti, grauique studio collegerat Baptista Fulgosius,
                        gentilium suorum perfidia Genuae principatu deiectus: sed quoniam Latinae
                        orationis facultas minime suppeteret, ea materno sermone perscripserat, vt
                        aliquanto post ab hoc Ghilino Latinê verterentur. Fuêre qui existimarent a
                        Iacobo patre id opus longo vigiliarum labore compositum, vt quotam
                        haereditatis partem obuenisse filio adolescenti, studiosoque liberali quidem
                        indulgentia beneuolentissimi patris, quum in eo eruditi ingenij certa
                        indoles emineret, qua vel alieni operis oborta suspicio praeclare discuti
                        posse videretur. Erat enim Camillus in grauissimis legationum muneribus, ob
                        industriam cum summa fide, prudentiaque coniunctam, diu versatus: ita vt
                        excitatae fabulae famam ridendo dilueret, et perurbane se ab hoc furti
                        genere non abhorrere fateretur, quando iure damnari non possit amore
                        incensus adolescens, si quid opulento patri arguta manu surripiat. Perijt in
                        Sicilia apud Carolum Caesarem Francisci Sfortiae Legatus, quum debellatis ad
                        Tunetum Barbaris, Augustus Victor ad triumphum in Italiam reuerteretur.</p>
                </div2>
                <div2 id="GiEB.01.479" n="479" type="section">
                    <head>LATOMI.</head>
                    <l>Argueris foetum tibi supposuisse paternum:</l>
                    <l>Dicit Momorum quin tibi turba diem.</l>
                    <l>Nam quum patris eras haeres ex asse futurus,</l>
                    <l>Vsum etiam fructum praeripuisse potes?</l>
                    <l>Nempe, ais, hoc gratum est: nec parua est gratia Momis,</l>
                    <l>Scripta quod alterius credi vtriusque queant.</l>
                </div2>
                <div2 id="GiEB.01.480" n="480" type="section">
                    <head>Ioannes Reuclinus Germanus.</head>
                    <p>HIC est ille Capnionis cognomento, e patria lingua in Graecam verso, ne
                        Latine fumeus euaderet, Germanorum aetate nostra clarissimus, qui inusitato
                        fretus ingenio, Graecas ac Hebraicas, atque item Latinas literas in Germania
                        pari felicitate propagauit, quum arcana Hebraeorum confirmandae Christianae
                        legis praesidijs in lucem proferret, effectricemque mirabilium operum
                        Cabalae disciplinam apud valida, atque expedita ad perdiscendum eius gentis
                        ingenia profiteretur. Extat eius laber de Verbo mirifico, et de Cabalae
                        scientiae placitis, eloquentia illustri ad Leonem Decimum perscriptus.
                        Circumferuntur etiam praeter grauiores libros, quanquam suppresso nomine, ex
                        eius officina obscurorum virorum epistolae, admirabili facetiarum lepôre
                        conditae, quibus ad excitandum risum, cucullatorum Theologorum ineptissime,
                        atque ideo ridicule Latina lingua <pb id="s141" n="141"/> scribentium stylus
                        exprimitur. Vlciscebatur enim infestam nomini suo turbam, iucundissimo
                        satyrae illudentis genere, quum maligna cucullatorum conspiratione tanquam
                        Iudaeis parum aequus hostis: ac ex animo plane recutitus impietatis
                        accusaretur. Hic liber auide coemptus, et euulgatus, adeo grauiter
                        calumniatores eius ordinis percussit, vt coniurationis princeps Hostratus
                        laetali dolore sauciatus interierit: et reliqui aestuantes a Leone
                        suppliciter impetrarint, vt edicto diuendi, atque imprimi vetaretur: sed
                        edicti maiestatem Reuclinus salso ingenio ludificatus, secundum epistolarum
                        volumen, tanquam ex titulo minime vetitum, altero quidem aculeatius
                        impressoribus tradidit, ita vt cucullati misere cum Hydra luctantes, animos
                        in ea lite desponderint. Hostrati autem tumulo hoc nobile carmen, Capnionis
                        puer affixit.</p>
                    <l>Hîc iacet Hostratus, viuentem ferre patique</l>
                    <l>Quem potuêre mali, non potuêre boni.</l>
                    <l>Crescite ab hoc taxi, crescant aconita sepulchro,</l>
                    <l>Ausus erat sub eo, qui iacet, omne nefas.</l>
                </div2>
                <div2 id="GiEB.01.481" n="481" type="section">
                    <head>LATOMI.</head>
                    <l>Esses quod patrio cognomine fumeus, hosteis</l>
                    <l>Reddidit audenteis Capnio, credo, tuos:</l>
                    <l>Dum tibi deberi Fatis incendia credunt:</l>
                    <l>Illi non segnes quae properata struunt.</l>
                    <l>Quum potius ratio cognonimis arguat istud,</l>
                    <l>Flamma quod ipsorum nil nisi fumus erat.</l>
                </div2>
                <div2 id="GiEB.01.482" n="482" type="section">
                    <head>Ioan. de Monte Regio German.</head>
                    <p>HVNC enim vnum admirabili solertia diuini ingenij, Astronomorum omnium qui
                        hactenus floruerunt praestantissimum veneramur': quum decimam sphaeram
                        totius coelestis globi supremam, inclusasque diurna rotatione rapientem,
                        certissima supputatione sibi et posteris inuenerit: hac ipsa aedepol
                        gloriosa sapientiae palma, Thalete, Eudoxo, Calipo, Ptolemaeoque ipso,
                        tantae scientiae conditore, ac Alfragano, nobilior. Extant eius subtilissima
                        Commentaria in Alma gestum Ptolomaei et Mathematicae ratiocinationis exactus
                        atque perutilis liber de Triangulis. Ab hac commendatione eruditi nominis
                        creatus est a Xisto Quarto Ratisponensis Episcopus, accitusque Romam, vt
                        annum ex vetusta intercalatione fastis minime respondentem, ad statas ex
                        cursu lunae Paschales cerimonias reuocaret. Quod confici posse videbatur,
                        subductis semel aliquot diebus Martio mensi, qua vna ratione mille et
                        quingentorum annorum excessus, in cursu sideris non plane sensilis, toto
                        demum cumulo deprehensus, emendatissime tolleretur. Sed grassante in Vrbe
                        pestilentia Fato surreptus, quod maxime cupiebat, praestare non potuit.</p>
                </div2>
                <div2 id="GiEB.01.483" n="483" type="section">
                    <head>BRVNONIS SELERI.</head>
                    <l>Inferior nullo doctrinae laude priorum,</l>
                    <l>Doctus in astrorum cognitione fui.</l>
                    <l>Itala me tellus, et me Germania nouit,</l>
                    <l>Pannonis et studium praedicat ora meum.</l>
                    <l>Duxit in has celebris primum Purbacchius artet</l>
                    <l>Ingenium magna dexteritate meum.</l>
                </div2>
                <div2 id="GiEB.01.484" n="484" type="section">
                    <head>LATOMI.</head>
                    <l>Extimuit, penitus nudatas Iuppiter aedeis,</l>
                    <l>Quum decima sphaera cerneret esse suas.</l>
                    <l>Hoc homines, inquit, submouimus hactenus orbe:</l>
                    <l>Ah, prope nunc nostris prodimur in thalamis.</l>
                    <l>Et nemo ijs obstat conatibus? intulit Hermes:</l>
                    <l>Authorem Parcae sed vetuêre mori.</l>
                    <l>Heu, ait, heu miseros, qui sic vlciscimur hostem:</l>
                    <l>Vt cesset, Diuum protinus esse iube.</l>
                </div2>
                <div2 id="GiEB.01.485" n="485" type="section">
                    <head>Ludouicus Viues Valentinus.</head>
                    <p>QVANQVAM hic ducta vxore apud Belgas liberis operam daret, sacrarum tamen
                        literarum studia egregio digna sacerdote complexus, adeo profecit, vt diui
                        Augustini librum de Ciuitate Dei luculenta Commen tatione adiecta, religiose
                        admodum illustrarit, quum publice auctus stipendio liberales artes
                        profiteretur, legendaque posteris multa volumina perscriberet. Nondum senex
                        Fato functus est Brugis, quod est emporium <pb id="s142" n="142"/>
                        Gessoriaci litoris, prosequentibus magno luctu amissi praeceptoris memoriam
                        Belgis omnibus, sed maxime ciuibus Hispanis: quod eo doctiorem in Hispania
                        superesse neminem faterentur.</p>
                </div2>
                <div2 id="GiEB.01.486" n="486" type="section">
                    <head>CONRADI LYCOSTHENIS.</head>
                    <l>Hoc tegitur Viues tumulo, subsiste Viator,</l>
                    <l>Et presso pacis verba precare gradu.</l>
                    <l>Quin etiam costum, violas, et thuris honores,</l>
                    <l>Viui da prompta debita dona manu.</l>
                    <l>Qui dum sic verbis, rebusque exornat ad vnguem,</l>
                    <l>Per non tentatas maxima quaeque vias:</l>
                    <l>Nostra aetas vincit veteres, atque omnibus illis</l>
                    <l>Viuem, quem contra ponere possit, habet.</l>
                </div2>
                <div2 id="GiEB.01.487" n="487" type="section">
                    <head>EIVSDEM.</head>
                    <l>Doctrinae columen, decusque vitae</l>
                    <l>Viuem ne tumulo hoc puta Viator</l>
                    <l>Condi, sed tenues soli fauillas.</l>
                    <l>Nam non mors violenta, non edaces</l>
                    <l>Ignes, non series vetusta secli,</l>
                    <l>Non vires chalybis, licet potentis,</l>
                    <l>Non fluctus pelagi, licet ferocis,</l>
                    <l>De vita poterunt tulisse Viuem,</l>
                    <l>Doctrinae columen, decusque vitae.</l>
                </div2>
                <div2 id="GiEB.01.488" n="488" type="section">
                    <head>LATOMI.</head>
                    <l>Quo syngrammata, dic amice Viues</l>
                    <l>Tam multa accumulas? an vt perennem</l>
                    <l>Hoc tibi redimas labore vitam?</l>
                    <l>Quantum ergo placitis Deûm, Stygique</l>
                    <l>Iuratae tribuis? perennitati</l>
                    <l>Nam reponere te ac tuos labores,</l>
                    <l>Teste agnominis hoc tui vocablo</l>
                    <l>Omnes fulmine sanciêre tacto.</l>
                    <l>An non id tribui cupis Deorum</l>
                    <l>Decreto, at merito tuo labori?</l>
                    <l>Quod quum non potuit Deos latere,</l>
                    <l>Credo gratuitum hoc inisse pactum,</l>
                    <l>Vt nolint siquidem, crepentque viues</l>
                    <l>Nullo munere, sed tuo labore.</l>
                </div2>
                <div2 id="GiEB.01.489" n="489" type="section">
                    <head>Cosmus Pactius.</head>
                    <p>COSMVS Pactius ex amita Leonis Decimi genitus, nobili vir ingenio,
                        elegantique doctrina praeditus, quum esset Florentinus Archiepiscopus,
                        Maximum Tyrium Platonicae sectae philosophum e Graeco in Latinum scitissime
                        vertit. Nec in eius ingenui muneris labore cessaturus videri poterat,
                        tanquam virtutis et pietatis amore flagrantissimus, nisi importuna mors, vix
                        dum Leone auunculo ad Pontificatum prouecto, et optimorum consiliorum
                        studia, et paratae purpurae honorem intercepisset. Haec subinde studia
                        Alexander germanus frater, diuerso, nec vtique multum felici itinere secutus
                        est. Ad scribendas enim tragoedias ingenium appulit, eruditum hercle, sed
                        aliquanto quam cothurnatum poetam deceret aridius, quod etiam et gracilitas
                        ipsa totius habitus, et angustae vocis exilitas ex viuentis fronte
                        promitterent. Poeticam autem Aristotelis, non inepte, vti difficilem, in
                        Latinum verterat. Ob id tanquam ex concepta artis ratione tragoedijs
                        incumbebat, verum adeo intemperanter, vt Graecas et ex his praesertim
                        Iphigeniam in Latinum pariter, et Etruscum carmen vertendo, propriaeque
                        inuentionis alias effundendo, quae in theatris agerentur intentae libidini
                        vix modum imponeret: quanquam ab Etruscis histrionibus repudiarentur: qui
                        exibilantis populi iudicium maximi instar periculi omnino fugiendum
                        existimabant, quod ea poemata versibus constarent pede vno longioribus: ex
                        noua scilicet, ac ob id insolenti nostris auribus Graecorum imitatione, quae
                        numero et modo prorsus infaceto tanquam enormis, nusquam nisi
                        Graecissantibus arrideret. Iure itaque nouae inuentionis exemplar, nemine
                        imitante, apud ipsum authorem stetit atque consenuit: vsque adeo difficile
                        est, obsoletis nitorem, et nouis authoritatem feliciter attulisse.</p>
                </div2>
                <div2 id="GiEB.01.490" n="490" type="section">
                    <head>LATOMI.</head>
                    <l>Pactius effugit perituros Cosmus honores.</l>
                    <l>Vt sempiternos sumeret. Quid perdidit?</l>
                    <pb id="s143" n="143"/>
                    <p>LVBET postremo desiderare quorundam externorum imagines, Germanorumque
                        praesertim, quum literae non Latinae modo cum pudore nostro, sed Graecae et
                        Hebraicae in eorum terras Fatali commigratione transierint: ita vt eorum qui
                        iam fato functi caeteris clariores euaserunt, veras imagines a viuis, et
                        pari laude florentibus, efflagitare non dubitem, quando id ab humanissimis,
                        nisi violato Musarum sacramento, frustra expectari minime possit. Quis enim
                        nisi plane barbarus et impius, vel exiguam laudem sine piaculo defunctis
                        inuiderit, quanquam ex peculiari sua ingenij foecunditate nullo aeuo
                        perituris? Pertinet hercle in quota parte exoptatae laudis ad producendam
                        vitam, in albo atque ordine praecellentium hominum recenseri, agnoscique
                        item ex vera oris effigie, ostendique posteris in perstricta nec inutili
                        editorum operum censura, vnde nouam nobilitatem veluti liberali, nec sperata
                        quadam adoptione ad cumulatum decus induerint. Emicuit dudum perillustris
                        eruditio in Ioanne Oecolampadio, sed profecto clarius et luminosius
                        illuxisset, nisi Christianae hostiae sacramentum repudiasset. Eadem fere
                        nouae sectae libido Zvinglium in sacris literis apud Heluetios clarum
                        incessit. Contigit et honestissima laus ex studio nobilium literarum
                        Bilibaldo Nurimbergensi, cuius extant nonnulla opera ex Gregorio Nazianzeno
                        pie translata, et Cosmographiae liber ex Ptolemaeo accuratius quam antea
                        traductus, et totius Germaniae vrbium descriptiones, eruditam lucem obscuris
                        regionibus afferentes. Quis Vadiano ex sancto Gallo Heluetiorum insigni
                        pago, nouae atque vetustae Cosmographiae curiosus, gratias non aget? quum
                        libellum Pomponij Melae perutili commentatione ex breui et obscuro, magnum
                        illustremque reddiderit? Miramur quoque diligentiam laboremque viro regia in
                        aula concpicuo longe honestissimum, Cuspiniani Viennensis, a quo ciuili
                        quadam facundia Germanorum et Byzantiorum Caesarum Imperia, propinquitates,
                        stemmata, mores, atque exitus referuntur. Viget apud nos eruditi nominis
                        authoritate Copus Basiliensis, ab exacta doctrina, felicique artis industria
                        medicus, Francisco Galliae regi magnopere repetita saepe memoria,
                        desideratus. Suspicimus etiam ingenium Conradi Goclenij, vertendi Graeca
                        docendique facultate, apud Belgas magnopere celebratum. Venerantur
                        Iureconsulti nostri Zasium ex Harudum Constantia, humani iuris
                        intelligentia, cum exactissimis scriptoribus conferendum. Floret adhuc apud
                        nos praedulcis et grata memoria Beati Rhenani: ex eius enim ingenij
                        liberalitate officinaque libraria, optimarum literarum magnas opes ad nos
                        peruenisse conspicimus. Sunt etiam in celebri fama Camerarius, Graecae atque
                        Latinae linguae ita peritus, vt scribendo pernobilis Ciceronis imitator
                        euaserit: et Copernicus absolutae subtilitatis mathematicus: atque item
                        Albertus Crantzius, qui Danorum et Sueuorum regna ad extremum borealem
                        Oceanum, nostris obscura, facundissime descripsit. Sed qua demum veteri
                        sodalitio digna pietate imaginem tuam, vt Elogio nostro coronetur
                        expectauerim, Vrsine Gaspar Vindelice, paucis ante annis morte praepropera
                        nobis erepte? nobiles enim poetas laeto carmine, historicos vero styli
                        grauitate superabas: sed in cumulo honestissimae laudis, vti integer vitae
                        scelerisque purus, tranquilli animi probitate periculosi officij munus
                        feliciter adimplebas, quum Maximilianum summae indolis adolescentem,
                        Ferdinandi Caesaris designati filium, patrui fortuna dignissimum, perfectis
                        moribus ac literis erudires. Sed cur reliquos enumerare non desino, postquam
                        inanis spei votum, infinitus eruditorum numerus interrumpit? offertur enim
                        laetissima seges ab ipsa mirabili Germanici coeli foecunditate. Occulta
                        hercle siderum commutatione euenisse arbitramur, vt illud coelum, molestis
                        Boreae flatibus, frigore geluque damnatum, horrida dudum torpentiaque
                        ingenia mollierit ac excitarit. Neque enim contenti sua vetere militiae
                        laude, qua Martium decus Romanis gentium victoribus ereptum, stabili
                        disciplinae seueritate feliciter tuentur: ipsa etiam pacis ornamenta,
                        literas, optimasque artes decoquenti Graeciae, ac Italiae dormitanti (quod
                        pudeat) abstulerunt. Patrum siquidem nostrorum memoria, architecti in
                        primis, ac exinde pictores, statuarij, sculptores, mathematici, et peragutae
                        manus artifices, ac item aquileges, septempedarijque mensores, e Germania
                        petebantur. Nec mirum quum antea inusitatae et portentosae inuentionis
                        aereas formas excudendis libris, et formidanda bello aenea tormenta nobis
                        attulerint. Sed haec infesti seculi fortuna, non vsque adeo illis benigna
                        mater, et nobis immitis extitit nouerca, vt nihil omnino ex pristina
                        haereditate reliquerit. Tenemus enim adhuc (si fas est vel modestê gloriari,
                        tota pene libertatis possessione spoliatis) <pb id="s144" n="144"/> syncerae
                        et constantis eloquentiae munitam arcem, qua (si castis Musis placet)
                        ingenuus Romani candoris pudor, aduersus externos inexpugnabilis conseruatur
                        arque defenditur. In hac enim statione ad perenne decus, optimo cuique ciui
                        intente vigilandum erit, vt Bembo, Sadoletoque signiferis, quod reliquum est
                        e tanta maiorum substantia, generose tueamur: quanquam inani miseriarum
                        nostrarum solatio, postquam non iniquo iure apud nos conuulsa libertas
                        interijt: qua vna proculdubio altrice studiorum, bonas artes excitari,
                        propagarique conspicimus.</p>
                    <p>QVVM iam confecto priore volumine, quo fato functorum imagines con tinentur,
                        ad secundum non inuita Minerua peruenerim (id enim de viuis erit) censurae
                        periculo grauius quidem, sed ingeniorum illustrium religiosa commendatione
                        iucundius, operaeprecium existimaui, eorum no mina profiteri, quo tabulae
                        pictae in nostro conclaui immortalibus dicato spectantur. Sit haec enim
                        delectae sedis, et instituti operis certa nuncupatio, vt vel hinc viri
                        elegantes, tanquam arridentis augurij laeto nomine accepto suorum ingeniorum
                        monumenta ad posteritatem aeterna prospiciant, nec ideo grauate morem gerere
                        velint, honesta mihi pariter ac ipsis et denique grata omnibus expetenti.
                        Appello enim eos, qui literarum amore voluptates abdicarunt, et bona spe
                        diuturnae laudis aluntur, num laudari vel a mediocribus poetis ineptum
                        putent? Superbe quidem insaniunt, si alienae liberalitatis munera
                        fastidiant. Idcirco mihi satis fuerit, Italos blande ac humaniter
                        admonuisse: neque enim eos adeo austeros, et illiberales fore crediderim,
                        quin imagines scite pictas ad Musaeum minime transmittant. Quid enim
                        inuerecundius, ne dicam agrestius admitti poterit, quam ab exemplo tot
                        insignium virorum omnino discessisse, qui hoc eruditae benignitatis officium
                        laetissime praestiterunt? Quam obrem annotata nomina subdidimus, vt qui
                        absunt, certam sedem benigne sibi relictam intelligant: si in hac florida ac
                        immortali corona, conspici decorum existimarint. His equidem ingenuis
                        lusibus nostris primus vigiliarum suarum fructus praedulci libatione
                        degustabunt. Quid enim viuenti, ac vtique de ingenij virtute benemerito
                        beatius accidere potest, quam repraesentata alieni iudicij testificatione,
                        gloriam praesentire? Quid porro laetius atque iucudius, quam interesse
                        posteritati suae, et denique Fatis inuitis mortem non timere? quam nemo nisi
                        anxius ante ipsum inuidiae lacessentis euen tum non timuit. Nomina eorum qui
                        adhuc viuunt et praeclara foecundi ingenij gloria perfruuntur, haec sunt.
                        Imagines autem eo seriatim ordine sedem obtinent, vt dignitatem omnem, vel
                        fortunae vel generis, ipse vnus aetatis honos antecedat.</p>
                </div2>
                <div2 id="GiEB.01.491" n="491" type="section">
                    <head>NOMINA EORVM QVI IN Tabulis habentur.</head>
                    <l>PETRVS BEMBVS CARDINALIS.</l>
                    <l>BAPTISTA AEGNATIVS.</l>
                    <l>IACOBVS SADOLETVS CARDINALIS.</l>
                    <l>GEORGIVS TRISSINVS.</l>
                    <l>HIERONYMVS FRACASTORIVS.</l>
                    <l>HIERONYMVS VIDA EPISCOPVS ALBANVS.</l>
                    <l>IOANNES PIERIVS VALERIANVS.</l>
                    <l>ROMVLVS AMASAEVS.</l>
                    <l>ANDREAS ALCIATVS.</l>
                    <l>MARCVS ANTONIVS FLAMINIVS.</l>
                    <l>PHILIPPVS MELANTHON.</l>
                    <l>IANVS VITALIS.</l>
                    <l>REGINALDVS POLVS CARDINALIS.</l>
                    <l>DANIEL BARBARVS.</l>
                    <l>ANTONIVS MIRANDVLA.</l>
                    <l>PHILANDER GALLVS.</l>
                    <l>HONORATVS FASITELLVS.</l>
                    <l>BASILIVS ZANCHIVS.</l>
                    <pb id="s" n="145"/>
                    <p>Sed qua spe alienae benignitatis munus expectauerim, quum haec nostra
                        cupiditas ad externorum imagines extendatur, nisi viri nobiles adiutent,
                        honestisque votis arrideant? Nulla enim res est, vel non plane ardua, quae
                        illustri patrocinio non indigeat, vt recte matureque perfici ac impetrari
                        possit. Rogabo itaque veteres patronos, in prouincijs dignitate atque opibus
                        praecellentes, sic vt eos etiam pie obtester per communia Musarum sacra, vt
                        hoc officium expedite ac liberaliter praestare velint. Quid enim non
                        praestabunt sacrati Proceres, qui se alumnos amatoresque Musarum professi,
                        nunquam verae gloriae nomen contempserunt? ita vt vel ab vltima Sarmatia,
                        qua Latinae linguae septa, Roxolanorum niuibus terminantur, mihi minime
                        defututum sperem Ioannem Dantiscum Varmiensem Episcopum, qui multis
                        legationum functus honoribus, et poetica lauro coronatus, suae gentis
                        nobilitatem ad eandem laudem accedit, ad quam praeclare aspirant Philippus
                        Padneuius, Martinusque Cromerus? Nec in hoc aedepol erudito munere
                        collocando, suspense cunctabitur generosus ille Musarum hospes Otho
                        Truchses, Germaniae decus, et sacri Senatus ornamentum: quum eius explorata
                        liberalitas neque vsu consenescat, neque praeterita existimatione satietur,
                        nec aliud quicquam nisi extra inuidiam positum perenneque respiciat. Nec id
                        hercle mirum, postquam ille alioqui multis importunus maturatae purpurae
                        splendor, nec perstrinxerit oculos, nec memoriae neruos eliserit, nec
                        quicquam de syncero nobilique pudore vel leuiter inumbrarit. Patefecit enim
                        innatae virtutis studia, in hoc dudum apud Vangiones conuentu longe
                        grauissimo, quum summa authoritate praeses, ideoque Reipub. causa vehementer
                        occupatus, omnes numeros perfectae virtutis expresserit: ita vt ab eo iam
                        non paucos quidem, sed ex feraci ingeniorum Germania, integram per imagines
                        lectissimorum virorum cohortem expectem, in qua inter tantos Graecorum
                        authorum interpretes, diuinarumque rerum scriptores inclytum poetam Georgium
                        Logum sodalem meum, si ita fas est, cum laurea signiferum exoptarim. Nec
                        Thomam quoque Nadastum, qui vnus in Pa~nonia, pari studio Martis et Palladis
                        antiquum decus tuetur, quenquam omnino praetermissurum ex his arbitror, quos
                        intestini ac externi belli calamitas reliquos fecit. Iampridem enim amisimus
                        sacrati ordinis Antistites literarum, atque virtutis studio praecellentes
                        Ioannem Pa~nonium aeterno poemate edito stabili fama commendatum, et
                        Philippum Moraeum Strigoniensem Mugaciana acie a Barbaris interfectum: et
                        quos nuper non sera dies nobis eripuit veteres amicos, pietate ac altitudine
                        animi, Latinaque facundia illustres, dum tota Europa maximas legationes
                        obirent: Stephanum, inquam, Brodericum Vacciensem, Francapanem Agriensem, et
                        Statilium Albae Iuliae Dacorum sacerdotio insignem. Sed florentissimi paulo
                        ante Regni profecto miseret, tanquam subacti, ac in foeda seruitute plane
                        morientis, cum in eo egregia illa, ideoque non temere formidata Barbaris,
                        veterum militum soboles interierit, extincto nimirum Matthia rege, cuius
                        summae virtuti nusquam fortuna defuit, pudore ingentis animi victa, scilicet
                        vt mox indignata imbelles firmissimi regni dominos, vt suo more instabilis
                        non iniquo iure rebellaret. Haec eadem pari incursu Dalmatas afflixit, apud
                        quos valida ad capessendam ex literarum studijs laudem, hac aetate ingenia
                        floruerunt: sed ab assiduis Barbarorum incursionibus exturbati vetere agro,
                        ac in extremas patrij litoris margines compulsi, tanquam de retinenda
                        libertare desperantes, armis literas commutasse videri possunt: sic vt nemo
                        dignus Elogio compareat, nisi in lucem studiose producat ciues suos
                        Tranquillus Andro nicus praeclarus Ciceronis aemulator, dum grauissimarum
                        actionum ac Othomanicae legationis, obscurorumque nobis itinerum Commentaria
                        perscribit. Belgarum porro ingenia mihi hercle diligenter excudet, et bona
                        fide recensebit, oraque delectorum, ni fallor erudite picta benigne
                        largietur Antonius Perrenotus Atrebatensium Antistes, modo ei adeo grauiter
                        maximis officijs occupato, haec ardens conficiendae publicae pacis cura,
                        excolendis Musis otium relinquat, quod certe necessario somno subtracturu
                        crediderim, quum iam pondera consiliorum ingentium ex sinu Caesaris, nimia
                        plane vel importuna fatiscentis senis patris humeris pie subeundo gnauiter
                        excipiat. Sed valebit opinor Erasmi viri summi praeceptorisque memoria, quum
                        discipulorum eius insignis globus passim occurgret Petro Nannio duce, quo
                        optimarum literarum professore, Louaniensium academia [?]oriatur. Qua in re
                        se monitorem occupato Perrenoto, facile praestabit Cornelius Sce[?]rus
                        eruditi iudicij pondere, et in tantis legationibus ac illustri totius
                        Europae peregritione celebratus. At non haec quoque sperauerim ex opulenta
                        Gallia, quae variae et inconditae <pb id="s146" n="146"/> doctrinae aceruos
                        aliquandiu mirata, nunc primum quid sit illud eximium in literis, et
                        perillustre decus intelligit, repudiataque barbarie, ita Latinae orationis
                        puritate delectatur, vt si quid Manes omnino sentiunt, Budaeum pariter, ac
                        Erasmum misere pudeat, adeo agresti et senticosa via laudem vigilijs parem
                        omnino quaesiuisse? Aspirabit vtique nobili voto luculenter Ioannes
                        Bellaius, praeclaro vetustae familiae, ac insitae virtutis nomine Parisiorum
                        Antistes, et bis merita purpura Senator amplissimus. Quid enim amico vereri,
                        erudita praesertim, ideoque minimi sumptus munera cupienti non tribuet? qui
                        perenni studio Graecis atque Latinis Musis sacra facit: qui ingenia fouet,
                        productaque in regiam eruditi principis liberalitate, protinus exornanda in
                        luce constituit? Huic igitur non immerito viri doctissimi morem gerent,
                        benigneque docta ora pictoribus praebebunt, ipseque ante alios Perionius,
                        vel religionis amore sacratis inclusus septis, qui Aristotelem Ciceronis ore
                        loquentem fecit, dum Strebaeum pari aemulatione conspicuum, glorioso
                        certamine superare contendit. Quid non tribuet sodali Danesius, qui Budaei
                        praeceptoris imaginem huc vsque transmisit, vir hercle summa eruditione
                        Romanoque iudicio insignis, a quo propediem absolutae felicitatis partum
                        expectamus? Nec puto Lazarum Baiphium, libris de re Vestiaria Naualique
                        percelebrem, et Gulielmum Pellicerium explicato totius rei herbariae
                        negocio, publicae vtilitati consulentem, quicquam vetere amicitia indignum
                        admissuros. Nec desiderio meo prorsus illudet ipse Castellanus,
                        praecellentis doctrinae merito perpetuus comes ascitus regi, vt inter
                        mollissima coenae tempora rerum omnium origines, et euentus infinitae regis
                        memoriae recondenda repraesentet. Consequentur et hos Tusanus, in rei
                        literariae substantia Budaei praeceptoris astutus haeres, quum id tantum
                        adierit, quod certum et salubre videbatur, totam autem parum comptae
                        elocutionis intem periem effugerit. Nec ab his vestigijs longe aberunt
                        poetae duo plane suaues et teneri, Salmonius Macrinus, Nicolausque
                        Borbonius, et Regius, qui pedestri oratione poetarum honoribus adaequatur.
                        Postremo et ipse Vatablus, quanquam in celeberrimo gymnasio plenis
                        subsellijs superbus, suam vel Hebraica duritie non plane faceti oris
                        effigiem denegabit. Sed ad quem modo confugiam, qui in Hispania
                        praecellentium ingeniorum delectum habeat, ac eleganti viro dignum huius non
                        indecorae liberalitatis officium praestet? Inter multos hercle, qui
                        seuerioribus diuinarum rerum ac humanarum studijs dediti, tanquam
                        Reipublicae, priuataeque maxime vtiles iudicantur, rari occurrunt elegantium
                        literarum ornamentis insignes: quod hic omnis Latine scribendi lepôre parum
                        grauibus inani ambitione quaesitus, nulla omnino subsidia serijs
                        facultatibus, sed impedimenta nonnunquam afferre videatur. Qua de causa quum
                        vigente adhuc seniorum opinione, ipsi etiam totius Hispaniae proceres, haec
                        studia tanquam importuna militiae penitus abdicarent: hic excellens cultus,
                        quo disciplinae omnes exornantur, aliquanto serius quam alias in terras, in
                        Hispaniam peruenerit: ita vt haec terra alioqui rerum omnium ferax,
                        acerrimorumque in primis, et sublimium ingeniorum altrix, quae tot nobiles
                        aeternosque poetas ac oratores Romanae ciuitati quondam inseruit, hoc toto,
                        quod suspicimus illustris eloquentiae honore, penitus orbata censeri possit.
                        Agnouêre tamen nonnulli maiorum incuriam, Nebrissa monitore, ingeniaque sua
                        ad hanc laudem feliciter extulerunt, in queis nuper emicuit Gar cias Lassus,
                        Horatiana suauitate odas scribere solitus: sed generose ad fastigium
                        euadentem, dum alteram militiae laudem ardenter appetit, mors acerba elusit:
                        et casu quidem ignobili, quum ad aquas Sextias ex turricula ab agrestibus
                        lapide caput ictus, spectante Cae sare concidisset. Sed hodie procul dubio
                        Ioannes Sepulueda Cordubensis, ipsam eximiae laudis arcem obtinet, qui
                        Graecae peritus linguae, et scientiarum prope omnium validis [?] structus
                        praesidijs, dum assidue, atque ideo feliciter stylum exercet,
                        eloquentissimus e[?]dit. Huic autem proximum accedere audimus Martinum
                        Silicaeum Carthaginensem[?] piscopum, qui lectissimis moribus ac literis,
                        virilique ingenio et casta facundia, dum [?] lippum Caesaris filium
                        persancte et solerter edocet, optimum Principem ad paternun[?]cus, et ad
                        regni felicitatem instituit. Reliqua porro ingenia quae foecunditatis
                        egregia[?] maturae frugis specimen praebent, indicaturum scite atque
                        fideliter crediderim Francis[?] Mendocium Cardinalem, quem accipiendis de
                        manu summi Pontificis solemnibu?? natoriae dignitatis ornametis propediem
                        expectamus. Hic enim supra generis antiq[?] decus, amplissimam ex optimis
                        literis laudem spectat, potiturque iam parta ex his st[?] insigni gloria,
                        quae nixa verae virtutis radicibus nunquam deflorescet. Ea porro ing[?] <pb
                        id="s147" n="147"/> quae vltima terrarum Lusitania ad Oceanum nobis
                        abscondit, a Michaele Syluio Cardinale non diu quidem expectabimus. is enim
                        a varia doctrina poeta cultissimus, ac omnis elegantiae iucundus arbiter,
                        studia nostra vehementer amat et laudat, patrij decoris plane cupidus, supra
                        reliquos animosae gentis honores, hoc literatae laudis nomen, tanquam non
                        postremae, si non summae gloriae minime contemnit. At quid postremo ab
                        vltima Britannia expectauerim? nisi lugubres fortasse imagines? quum ibi
                        optimi paulo ante Regis importuna crudelitas, aeternae laudis proceres
                        excisa plane virtute sustulerit.</p>
                    <p>
                        <hi rend="italic">FINIS.</hi>
                    </p>
                </div2>
                <div2 id="GiEB.01.492" n="492" type="section">
                    <head>IN IOVIVM.</head>
                    <l>POstquam relegit omnium</l>
                    <l>Prouinciarum Iouius intimos lares,</l>
                    <l>Nec instituta substitit</l>
                    <l>Via, vel alio territus montis iugo,</l>
                    <l>Hinc diuidentis Italos,</l>
                    <l>Illinc Iberos bellicosa Gallia,</l>
                    <l>Vel aestuosis Adriae</l>
                    <l>Illinc procellis, hinc profundis fluctibus</l>
                    <l>Turbatus Inferi maris:</l>
                    <l>Sed inter acreis euagatus milites</l>
                    <l>Interque rauca cornua,</l>
                    <l>Et fusa victorum hinc, et hinc cadauera</l>
                    <l>Non otiosa indagine</l>
                    <l>Tot inde retulit libros annalium:</l>
                    <l>Mox vtriusque littoris</l>
                    <l>Ora remensa, diligens felicibus</l>
                    <l>Piscator inde retibus,</l>
                    <l>Auara quicquid ante Neptuni manus</l>
                    <l>Caelauerat nobis, tulit.</l>
                    <l>Nunc inquietus patre deductus Ioue,</l>
                    <l>Animusque terrestribus</l>
                    <l>Non rebus explendus, velut celeri Noto,</l>
                    <l>Elatus vbi coelestibus</l>
                    <l>Explere sese latius potest:</l>
                    <l>En aureo promit penu,</l>
                    <l>Quantum supremo Iuppiter manu polo</l>
                    <l>Pulchri recondit: et quia</l>
                    <l>Nunquam moueri coelites queunt loco,</l>
                    <l>Vt sustulit Fati dies,</l>
                    <l>Veras recepit singulorum imagines:</l>
                    <l>Quas dedicatas Apollini,</l>
                    <l>Musisque Larium colentibus lacum,</l>
                    <l>Beata continet domus.</l>
                    <l>Has si videre longa te vetat via,</l>
                    <l>Aut morbus, aut senium graue,</l>
                    <l>Praesens libellus indicabit, aureo</l>
                    <l>Quouis monili carior.</l>
                    <l>Vos hinc remordet illa si cura, arduum</l>
                    <l>Tentate coelum, posteri</l>
                    <l>Quod summa virtus sola dat recludier.</l>
                </div2>
                <pb id="s148" n="148"/>
                <div2 id="GiEB.01.493" n="493" type="section">
                    <head>PAVLO IOVIO EPISCOPO NVCERINO, MVSARVM CVPIDINI Ioannes Latomus.</head>
                    <gap desc="illustration" resp="sampling"/>
                    <l>SED quid, Paule Ioui, tibi rependam?</l>
                    <l>Doctus non ego: nec tuo repostus,</l>
                    <l>Vt hoc nomine debeam, in theatro:</l>
                    <l>Quod neque ambio, nec tamen recusem:</l>
                    <l>Quod nemo faceret, quis hoc videri</l>
                    <l>Non loco, nisi rusticus, praeoptet?</l>
                    <l>Grateis, Paule, tamen tibi rependo,</l>
                    <l>Communis meriti, ac honoris ergo:</l>
                    <l>Quod doctos habeam loco parentum,</l>
                    <l>Scriptores venerer libenter omneis</l>
                    <l>Candore ingenuo fideque summa,</l>
                    <l>Et quanto ingenio licet, nisi illi,</l>
                    <l>Aut sint plane athei, aut palam nefanda,</l>
                    <l>Quae non scribere praestitisset, edant.</l>
                    <l>Horum nomine, Maximo, optimoque,</l>
                    <l>Huic Paulo Iouio, hospiti benigno</l>
                    <l>Musarum, et Charitum pio parenti,</l>
                    <l>Doctorumque probissimo patrono,</l>
                    <l>Tantas accumulo, aggeroque grateis</l>
                    <l>Tantas et toties manu, styloque:</l>
                    <l>Quantas et quoties pro agris receptis</l>
                    <l>Et caris pro ouibus Deo refudit</l>
                    <l>Suo Vergilius: velipse Naso</l>
                    <l>Laeto pectore reddidisset, idem</l>
                    <l>Si de Tartareis locis Getarum</l>
                    <l>Ad caram patriam redisset exul.</l>
                    <l>Nam quod pulchrius, hospitaliusque</l>
                    <l>Adde splendidius benigniusque</l>
                    <pb id="s149" n="149"/>
                    <l>Vllis in regionibus, vel annis,</l>
                    <l>Aut vllo abs homine, vtlibet potente</l>
                    <l>Factum legimus? at caret profecto</l>
                    <l>Exemplo Iouij profusus ardor.</l>
                    <l>Quid? Si quis Phalaris, Vitelliusue,</l>
                    <l>Aut latro impius, aut rapax danista</l>
                    <l>Conatus simile huic fuisset? an non</l>
                    <l>Vitae ille maculam eluisset omnem?</l>
                    <l>Et doctos studio hoc suo benigno</l>
                    <l>Ad perenne decus sibi obligasset?</l>
                    <l>At quid nos Iouio rependere, aequum est?</l>
                    <l>Qui vir optimus, integerrimusque,</l>
                    <l>Perque omneis adeo politus artes,</l>
                    <l>Quique arteis adeo poliuit omneis,</l>
                    <l>Vt vix inuenias parem, aut secundum:</l>
                    <l>Non parcit sibi, sumptibusque tantum,</l>
                    <l>Vt hîc saltem habitent bene ac honeste,</l>
                    <l>Quotquot non nisi commode hospitari</l>
                    <l> (Sed quo deueniant, quis approbabit?)</l>
                    <l>Censura Iouij pia merentur,</l>
                    <l>Ob illa ingenij beata dona.</l>
                    <l>Non illi titulos perenniores?</l>
                    <l>An non carmina perpolitiora?</l>
                    <l>Non encomia, debitosque honores?</l>
                    <l>Non grateis referemus auctiores?</l>
                    <l>Non laudes cumulatius canemus?</l>
                    <l>Laus est, Magne Ioui, tua haec perennis,</l>
                    <l>Et tua est pietas peculiaris</l>
                    <l>Haec, quod non modo vindices disertos</l>
                    <l>Asserasque viros, ita vt palam ausint</l>
                    <l>Morti oppedere, nec timere morte</l>
                    <l>Blattas ac tineas voraciores:</l>
                    <l>Sed quod insuper id, quod est caducum</l>
                    <l>Et mutabile maxime, puta oris</l>
                    <l>Dices effigiem perennitati:</l>
                    <l>Et quales fuerint velis videri,</l>
                    <l>Quos iam vix meminit fuisse quisquam.</l>
                    <l>Laus haec est Ioui peculiaris.</l>
                    <l>In mortem hactenus expedimus omnes</l>
                    <l>Os, denteis, calamum, manus, et vngueis,</l>
                    <l>Nos sua quoties rapacitate,</l>
                    <l>Tollenda optima quaeque prima, laedit:</l>
                    <l>Quid? vel vnius aestimauit assis,</l>
                    <l>Tum conuitia, tum malos Iambos,</l>
                    <l>Verborumque malorum onusta plaustra?</l>
                    <l>Quin et reddimus proteruiorem</l>
                    <l>Nunc, sed nunc fremit, ingemit, doletque,</l>
                    <l>[?]dne corporibus quidem necandis</l>
                    <l>satis semel expedisse telum.</l>
                    <l>[?]ui bone, sic iô triumphe.</l>
                    <l>[?]morti inuideamus vsque, et vsque,</l>
                    <l>[?] quisque animo, inuidenter omnes:</l>
                    <l>De qua nunc retulit nouum triumphum</l>
                    <l>Hic noster Iouius. Qui et ipse quamuis</l>
                    <l>Quasdam illi exuuias suas reliquit,</l>
                    <l>Quae Deûm comitem minus decerent,</l>
                    <l>Et coeli nimis hospitem grauarent,</l>
                    <l>Vespillone quidem est abusus illa,</l>
                    <l>Quod si quis Iouium velit videre,</l>
                    <l>Musaeum petat. eccum, in hac coronae</l>
                    <l>Cum Phoebo et socijs vides Camoenis</l>
                    <l>Scribentem simul, loquentem</l>
                    <l>Quod non vlla satis stupebit aetas,</l>
                    <l>Quod tum afficiet stapore coelum,</l>
                    <l>Quum cursum remorabitur dierum,</l>
                    <l>Et tam praeteritos vehet recenteis,</l>
                    <l>Quid tandem illius, obsecro peremit?</l>
                    <l>Sed vt te iubeam, Ioui, valere,</l>
                    <l>Quo te nomine (si nouum necesse est)</l>
                    <l>Appellem, dubito. Iouis? nec illud</l>
                    <l>Augustum satis est, licet propinquum.</l>
                    <l>Phoebi, aut Mercurij? meres vtrunque.</l>
                    <l>Es iuncto simul ast vtroque maior.</l>
                    <l>Sed quid te vocitem? Patrem deorum?</l>
                    <l>Sed iam Iuppiter hoc praeoccupauit.</l>
                    <l>Musarum Venerem? sat istud aptum,</l>
                    <l>Et quod praetulero: at nihil virile est.</l>
                    <l>Sed cur non puerum marem locamus,</l>
                    <l>Musarumque Cupidinem vocemus?</l>
                    <l>Euge, illud lepide, bene ac venuste:</l>
                    <l>Musarumque Cupidinem vocemus.</l>
                    <l>Nam quis aptius, efficaciusque,</l>
                    <l>Tardas exacuet, trahetque menteis,</l>
                    <l>Vt credant lepidas, amentque Musas,</l>
                    <l>Et sic depereant furore multo?</l>
                    <l>Vt vel de media subinde nocte</l>
                    <l>Confessum veniant suos amores,</l>
                    <l>Ad fores vigilent licet repulsi,</l>
                    <l>Ab ijs non abeant nisi intromissi?</l>
                    <l>Atque ipsum furere arbitrentur esse</l>
                    <l>Sat magnum sibi praemium laboris?</l>
                    <l>Qui flammas melius propaget istas,</l>
                    <l>Quam (Musae inuitis) Cupido vester?</l>
                    <l>Atqui id quod facies, rogas, veneno?</l>
                    <l>Non vllo iaculoue, proculue:</l>
                    <l>At quodam ingenioso honoris oestro,</l>
                    <l>Quo quique immodico feretur aestu</l>
                    <l>Ad illa optima, Literas et Arteis?</l>
                    <l>Locum scilicet vt decentiorem in</l>
                    <l>Musaeo referat: quod est laboris,</l>
                    <l>Honor perpetuus, suprema meta.</l>
                    <l>At tu Magne Ioui vale perenne,</l>
                    <l>Musarumque vale, vale Cupido,</l>
                    <l>Qui nobis aperis nouam hanc arenam.</l>
                </div2>
            </div1>
        </body>
    </text>
</TEI.2>
